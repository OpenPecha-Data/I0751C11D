༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W30032
||2004310980
ImageGroup:
ISBN:
100EGS1017209
7542010468
Title:
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས་
rma lho sog rdzong gi rtsom rig brtsams chos bdams bsgrigs
Author:
ཚེ་རིང་དོན་གྲུབ་
|tshe ring don grub
cover has parallel title in mongolian; colophon title has parallel title in chinese
Descriptor:
Original Publication:
n/a;n/a
Place:
[zi ling]
Publisher:
mtsho sngon mi rigs dpe skrun khang
2004
Date:
Volume:
Total Volumes:
TBRC Pages:
1
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་
བདམས་བསྒྲིགས།
ཚེ་རིང་དོན་གྲུབ་དང་བདེ་སྐྱིད་སྒྲོལ་མས་བསྒྲིགས།
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
河南县文学作品选/次仁顿珠、德吉卓玛编,一西宁:
青海民族出版社,2004.5
| ISBN 7-5420-1046-8
1.河... I. 0次..德... . 文学作品综合
集——河南蒙古族自治县一当代 N. 1218.444
中国版本图书馆CIP数据核字(2004) 第046944号



རྨ་ལྷོ་སོག་རིགས་རང་སྐྱོང་རྫོང་དབུ་ཚུགས་
ནས་ལོ་འཁོར་ལྔ་བཅུ་ལོན་པར་
ལེགས་སྐྱེས་སུ་ཕུལ།
(1954——2004）



ཀླད་ཀྱི་གཏམ།
ཀླད་ཀྱི་གཏམ།
རྨ་ལྷོ་སོག་རིགས་རང་སྐྱོང་རྫོང་མི་དམངས་སྲིད་གཞུང་གི་རྫོང་གཙོ།
ཚེ་བརྟན།
རྫོང་ཡོངས་ཀྱི་རིགས་སོ་སོའི་མི་དམངས་ཀྱིས་ཏང་གི་ཚོགས་
ཆེན་བཅུ་དྲུག་པའི་དགོངས་དོན་དང“མཚོན་བྱེད་གསུམ”གྱི་བསམ་
བློ་གལ་ཆེན་ནན་ཏན་གྱིས་ལག་བསྟར། ནུབ་རྒྱུད་གསར་སྤེལ་ཆེན་
མོའི་གོ་སྐབས་དམ་འཛིན། ཁྱོན་ཡོངས་ནས་འབྱོར་བ་འབྲིང་ཙམ་
གྱི་སྤྱི་ཚོགས་འཛུགས་སྐྲུན་བྱས་ཏེ་གཡུར་དུ་ཟ་བའི་གྲུབ་འབྲས་ཀྱིས་
རྨ་ལྷོ་སོག་རིགས་རང་སྐྱོང་རྫོང་དབུ་ཚུགས་ནས་ལོ་འཁོར་ལྔ་བཅུ་
ལོན་པར་དགའ་སྟོན་རྟེན་འབྲེལ་ཞུ་བའི་སྐབས་འདིར། 《རྨ་ལྷོ་
སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས»པར་སྐྲུན་་
འགྲེམ་སྤེལ་བྱས་པ་འདི་ནི་རང་རྫོང་གི་རིག་གནས་ལས་དོན་ཁྲོད་ཀྱི་
དོན་བཟང་ཞིག་ཡིན་ལ། རང་སྐྱོང་རྫོང་དྲིལ་བསྒྲགས་བྱེད་པའི་
དོན་ཆེན་ཞིག་ཀྱང་རེད། །
དཔལ་འབྱོར་དང་རིག་གནས་གཉིས་ནི་རྒྱལ་ཁབ་ཅིག་དང་མི་
རིགས་ཤིག་མདུན་དུ་སྐྱོད་པའི་གཤོག་ཟུང་ཡིན་པས་གཅིག་ཀྱང་མེད་
མི་རུང་བར་མ་ཟད་ཡང་ལྕི་ཙམ་ཡང་འཆོར་མི་རུང་། རང་རྫོང་
རྩོམ་པ་པོས་རྩོམ་རིག་གསར་རྩོམ་ཐད་བླངས་པའི་གྲུབ་འབྲས་ནི་རིག་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གནས་འཛུགས་སྐྲུན་ཧྲིལ་པོའི་བསྡུས་རིས་ཙམ་ཡིན་པ་དང་། དེབ་
འདིར་བདམས་པའི་བརྩམས་ཆོས་དག་ནི་རྩོམ་རིག་གསར་རྩོམ་གྱི་
བསྡུས་རིས་ཙམ་ཡིན།
ལོ་ངོ་ལྔ་བཅུའི་རིང་དང༌། ལྷག་པར་དུ་བཅོས་བསྒྱུར་སྒོ་་
འབྱེད་བྱས་པའི་ཚུན་གྱི་ལོ་ངོ་ཉི་ཤུའི་རིང་ལ། རང་རྫོང་གི་ལས་
དོན་སོ་སོ་དབྱར་མཚོ་རྒྱས་པ་བཞིན་གོང་འཕེལ་བྱུང་དང་འབྱུང་
བཞིན་ཡོད། དུས་མཚུངས་སུ་རང་རྫོང་གི་ལས་ཞོར་རྩོམ་པ་པོ་སྐོར་
ཞིག་གིས་མ་བསྐུལ་དང་བླངས་ཀྱིས་ལོ་རྒྱུས་ཀྱི་འགན་ཁུར་ཕྲག་ཏུ་
བླངས་ ཏེ་ སྔ་ གཞུག་ ཏུ《རི་ སྐྱེས་ མེ་ ཏོག》དང་། 《མཐིང༌ ཟླ»
《རླུང་དྲིལ》 《རྟ་རྒྱུགས་ ཐང་》 《རྩེ་ཆུ» སོགས་དམངས་
ཁྲོད་ནང་ཁུལ་ཟུར་ལྟའི་དུས་དེབ་མང་པོ་པར་འདེབས་བྱས་པར་མ་
ཟད་ སྒྲུང་རིང་ གཉིས་ དང་སྒྲུང་འབྲིང་ལྔ། སྒྲུང༌ ཐུང་ བརྒྱ་ལྷག་
སྙན་ངག་སྟོང་ལྷག ལྷུག་རྩོམ་བརྒྱ་ལ་ཉེ་བ་ལས་གཞན་ད་དུང་རྩོམ་
རིག་དཔྱད་བརྗོད་དང་ཡུལ་བསྐོར་ཟིན་ཐོ། སྙན་ཞུའི་རྩོམ་རིག་
སོགས་གསར་རྩོམ་བྱས་ཤིང་། མི་སྒེར་གྱི་རྩོམ་བཏུས་དེབ་ཉི་ཤུ་
ཙམ་པར་སྐྲུན་བྱས། དེའི་ནང་གི་བརྩམས་ཆོས་མང་པོ་ཞིག་རྩོམ་
བཏུས་སྣ་ཚོགས་དང་སློབ་གྲྭ་ཆེན་མོའི་བསླབ་དེབ་ཏུ་བདམས་ཡོད་ལ།
བརྩམས་ཆོས་སྐོར་ཞིག་རང་རྒྱལ་གྱི་རྒྱ་ཡིག་དང་སོག་ཡིག་ལ་བསྒྱུར་
ཡོད་པར་མ་ཟད། ད་དུང་དབྱིན་ཇི་དང༌། ཧྥ་རན་སི། དབྱི་ཐ་
ལི། སུའེ་ཏེན་སོགས་ཀྱི་ཡི་གེར་བསྒྱུར་ཏེ་རྒྱལ་ཁབ་ཕྱི་ནང་དུ་སྤེལ་
ཡོད་ ཅིང་། རྒྱལ་ཁབ་ཕྱི་ནང་ན་རང་རྫོང་གི་རྩོམ་པ་པོ་དང་་་་་་



ཀླད་ཀྱི་གཏམ།
བརྩམས་ ཆོས་ ལ་ ཞིབ་ འཇུག་ གནང་ མཁན་ ཡང་ མང་ པོ་ ཡོད།
གཞན་ཡང་རང་རྫོང་གི་རྩོམ་པ་པོའི་བརྩམས་ཆོས་མི་ཉུང་བ་ཞིག་ལ་
ཞིང་ཆེན་རིམ་པ་དང་རྒྱལ་ཁབ་རིམ་པའི་རྩོམ་རིག་བྱ་དགའ་ཐོབ་པ་
དང༌། རྩོམ་པ་པོ་ལ་ལ《སོག་རིགས་དེང་རབས་རྩོམ་རིག་ལོ་རྒྱུས》
(སོག་ཡིག)དང《ལོ་ངོ་ལྔ་བཅུའི་མཚོ་སྔོན་རྩོམ་རིག» (རྒྱ་ཡིག)
སོགས་སུ་བདམས་ཏེ་གྲུབ་འབྲས་ཁས་ལེན་བྱས། མདོར་ན་རང་
རྫོང་གི་རྩོམ་པ་པོའི་བརྩམས་ཆོས་ཕལ་ཆེ་བར་སྤྱི་ཚོགས་རང་བཞིན་
དང་སྒྱུ་རྩལ་རང་བཞིན་གཉིས་ཀྱི་ཆ་ནས་འཚོལ་རྟོག་སྙིང་སྟོབས་དང༌
གསར་གཏོད་འདུ་ཤེས་ལྡན་ལ། དེས་རང་རྫོང་གི་རིག་གནས་་་
འཛུགས་སྐྲུན་ཐད་བྱས་རྗེས་གལ་ཆེན་བཞག་ཡོད་པ་དང་། ད་ལྟའི་
བོད་སོག་རྩོམ་རིག་ཁྲོད་གོ་གནས་གལ་ཆེན་བཟུང་ཡོད། དེའི་ཕྱིར་
ངས་གོ་སྐབས་འདི་བེད་སྤྱད་དེ་རྫོང་ཡོངས་ཀྱི་མི་དམངས་ཀྱི་ཚབ་
བྱས་ནས་རྒྱ་ཆེའི་རྩོམ་པ་པོ་རྣམས་ལ་བཀའ་དྲིན་ཆེ་ཞུས་པ་ཡིན།
ཡིན་ནའང་སྐུ་ཞབས་དོན་གྲུབ་རྒྱལ་གྱིས། “མཚར་སྡུག་འོད་
སྟོང་འབར་བའི་ཁ་སང་གིས་དེ་རིང་གི་ཚབ་བྱེད་མི་ཐུབ།” ཅེས་པ་
ལྟར་དང་། ལྷག་པར་དུ་རང་རྫོང་གི་རྩོམ་པ་པོའི་ཁྲོད་དུ་བོད་་་་
རྒྱའམ་ཡང་ན་བོད་དབྱིན་ཡིག་རིགས་གཉིས་ཀྱིས་གསར་རྩོམ་བྱེད་
ནུས་པ་ཉུང་ཤོས་ཙམ་དང་། མང་ཤོས་ཀྱིས་བོད་ཡིག་རྐྱང་རྐྱང་
གིས་མ་གཏོགས་གསར་རྩོམ་བྱེད་མི་ནུས་པར་མ་ཟད། བརྩམས་
ཆོས་ཀྱི་བརྗོད་བྱ་ཁྱབ་ཆུང་ལ་སྒྱུ་རྩལ་གྱི་ཆུ་ཚད་དམའ་བ། དེ་བས་
ཀྱང་རྩོམ་རིག་དཔྱད་བརྗོད་གཉེར་མཁན་ཧ་ཅང་དཀོན་པ་སོགས་ང་
-



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཚོར་ད་དུང་ཞན་ཆ་ཤིན་ཏུ་མང་བས། རེ་བ་ནི་རྩོམ་རིག་གི་ལས་ལ་
གཞོལ་མཁན་རྣམས་ཀྱིས “མེ་ཏོག་མཉམ་བཞད་དང་། མཁས་་་
བརྒྱ་འགྲན་གླེང” གི་བྱེད་ཕྱོགས་རྒྱུན་འཁྱོངས་བྱས་ཏེ་ཕུལ་བྱུང་་་་
བརྩམས་ ཆོས་ མང་ ཀློག་ དང་ རྩོམ་ རིག་ གཞུང༌ ལུགས་ སློབ་ སྦྱོང་།
འཚོ་བར་ཟབ་ཞུགས་བཅས་བྱས་ཏེ་དུས་རབས་དང་མི་རིགས་ལ་ངོ
གནོང་མི་དགོས་པའི་ཕུལ་བྱུང་བརྩམས་ཆོས་གསར་རྩོམ་བྱེད་དགོས།
2004ལོའི་ཟླ3ཚེས1ལ།



དཀར་ཆག
--
-
--
དཀར་ཆག
ཀླད་ཀྱི་གཏམ། ..............
................ ཚེ་བརྟན། (1)
，
སྒྲུང་གཏམ།
སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
........... ལྷུན་འགྲུབ།（3）
དངོས་པོ། །
•............. ............….. བསེ་རུ།（25）
བརྩེ་དུང་གི་གཏམ་རྒྱུད། .……..…....…. ................... བསེ་རུ། (45）
རླུང་དམར་འུར་འུར།(སྒྲུང་རིང་ཚན་བཤུས)
........ ཚེ་རིང་དོན་གྲུབ།(63）
བཙུན་ཡག .................................... ཚེ་རིང་དོན་གྲུབ།(84）
རིག་མ་བདེ་མཚོ། ......... རྟོགས་སྨྱོན་དང་དཀོན་མཆོག་སྐྱབས། (120）
རེ་ཐག་ཆད་པ། །
• ......... ཨ་ཆུང་། （155）
ཆུང་མ་ཞིག་འཆི་ཁའི་གླེང་བརྗོད། ............ བདེ་སྐྱིད་སྒྲོལ་མ།（158)
མི་རྐྱང་ཡུལ་གྱུར་པ། ........…........…......... ཚེ་རིང་བཀྲ་ཤིས། (166）
འགྱོད་སེམས། .............................. ཀ་འཇམ་དབྱངས།（173)
རྒྱུ་དང་བུ། ..................
... སྐར་མ་དོན་གྲུབ།（186）
སྙན་ངག
འཚོལ་བ། (ཁག་གསུམ) ..….....…... ..…....…….. ལྗང་བུ། (201）
，



T
，
}
，
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གཅེས་ཕྲུག (ཁག་གསུམ) ..................... བདེ་སྐྱིད་སྒྲོལ་མ། (209)
ཁྱིའི་སྙན་ངག.....…......
......…....... ཉི་ཟླ། (215)
ང་ནི་རྒྱང་རིང་གི་འཇིག་རྟེན་ཞིག་ལ་བཞུད་འགྲོ། (ཁག་གཉིས)
•............. རྡོར་བྷ། （216）
འདི་ལྟར་སྡོད་དུས། ......…..........……...........….. རྡོ་གྲགས། （218)
འདུག་ས་མེད། ། ....…..........…..……..... གངས་སྐྱེས་དགེ་དོན།(221）
འཇིག་རྟེན་ངོ་མཚར་སྒྱུ་མའི་ལྟད་མོ། ............... འཇིགས་རྡོ། (223）
ཇིང་གིར་རྒྱལ་པོ། ། ........................ ཧོར • ཞི་བདེ་རྒྱ་མཚོ། (229)
སྙིང་གི་འཕར་སྒྲ། ...........….....….. གཡུ་སྒང་དཔལ་འབྱོར། (231)
མཛེས་སྡུག་གི་མཆོད་པ། ..................... གཅོད་པ་སྐྱབས། (234）
སྒྱུ་འཕྲུལ་གྱི་མཆོད་མེ། ................…..….. ཚེ་རིང་བཀྲ་ཤིས། (239)
འགྲོ།
...…............ ཚེ་རིང་དབང་ལྡན།（243)
གླུ་ངག་གི་འོད་མདངས། （ཁག་གསུམ) ..………...….…….…... སྐྱ་རྡོ།（247)
ཀ་མད་བྱིས་ཆུང་སྐུལ་བའི་བསླབ་བྱ། ..…... སྐལ་བཟང་བསྟན་པ།（250）
རྩེ་ཀླུང་འགྲོས་སྒེག་ལུས་ཕྲའི་རྒྱང་འབོད།
........... སངས་རྒྱས་རྒྱ་མཚོ། (252)
གཙང་བོའི་རྒྱང་གླུ། ................................. ཉི་དགའ། (257)
ཁྱེད་ལ་སྔར་བཞིན་འཛུམ་མདངས་རྒོད། ........... སྒོམ་པ་ཐར།（261）
དབེན་ཐང་མི་ཚེའི་འགྲུལ་བཞུད། .............….. འཇམ་དཔལ། (263）
རྟོག་འཆར་ལས་ཤོར་བའི་ཕོ་ཉ། .....….…….. ལུང་རྟོགས་རྒྱ་མཚོ།（265)
བཞུད་སྟངས། ...………..…......……….…... འཇམ་དབྱངས་འོད་ཟེར།（268)
ཉལ་ཐ། .................
..…….…... སྦྲ་ནག་བསྟན་གོ(270)
མདུན་སྐྱོད་ཀྱི་བསམ་གཞིགས། ........…..... གྲགས་པ་རྒྱ་མཚོ། （272）
E
་
•-• • •
，
，



དཀར་ཆག།
ཞིང་རའི་དགེ་རྒན་ཚོ། .....…….…..…......….. དཔལ་ལྡན་དོན་གྲུབ།(275）
དུངས་ཞེན་གྱི་ཉིང་ཁུ། .....…............. མགོན་པོ་བཀྲ་ཤིས།（277)
ལྷག་བསམ་གྱི་འཕར་སྒྲ། ................….. བཟོད་པ་རྒྱ་མཚོ།（279)
རྨ་ཀླུང་སྔོན་མོའི་འགྲམ་གྱི་བསམ་གཞིགས།
.…......….….. གཡུ་སྒང་ཟླ་གཞོན།（281）
མཁའ་དབང་གི་ལང་ཚོ། .............................. དགེ་འོད། (284）
དྲན་སྐུལ་གྱི་ཅོང་བརྡ། ། ..…..….......….....…............ ཏིང་མོ།（287)
ནམ་ཕྱེད་ཀྱི་རྟོགས་འགྱུ། .................. མདའ་ཚན་དགེ་ཆོས། (289)
བདག་གི་རྩྭ་ཐང་། ........................ བེ • ཚེ་རིང་བཀྲ་ཤིས། （291)
ཨ་མ་དྲན་གླུ།
........................... འཇམ་དབྱངས་རྒྱ་མཚོ། （295）
གཞེན་སྐུལ་གྱི་ཐ་ཚིག ........................ གཞན་དོན་རྒྱ་མཚོ།（297）
བདེན་དོན་འཚོལ་བའི་ལྷ་མོ། ........…...……….….. འཇིགས་མེད།（301）
ཀ་ཕྲེང་ཚིག་གི་མེ་སྟག ..............….……..….. མཁར་བྱམས་རྒྱལ།（302）
ང་ཚོའི་དུར་ས། ...........…..........….. བསམ་གཏན་རྒྱ་མཚོ།（304）
སྟོན་རླུང་ལྡང་བྱུང་། ........….................... ཆོས་རྒྱ་མཚོ།（306）
སྟོན་ཟླ་དགུ་པའི་བསམ་གཞིགས།
............ འཇམ་དབྱངས་ཐབས་མཁས།（309)
ཨ་མའི་བུ་རྣམས་ལ་ཕུལ་བ། .................. རྟ་མགྲིན་ཚེ་རིང་།（311)
རྗེས་དྲན། །
•.…..…..….....…….. བཤད་སྒྲུབ་རྒྱ་མཚོ།（313)
སྙན་ཚིག་དབྱངས་ཅན་མཆོད་སྤྲིན། ............... སྦྱིན་པ་རྒྱ་མཚོ།（317)
མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
.……….…….. དམ་ཆོས་རྒྱ་མཚོ།（320)
་་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
，
，
，
ལྷུག་རྩོམ།
ཨ་ཕ། •
...…......……...….. ཚེ་རིང་དོན་གྲུབ།（335）
ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
..…........... ཆབ་བྲག་མགོན་པོ་སྐྱབས། (363)
བཤད་མི་ཚར་བའི་གཏམ་རྒྱུད། ........................ ཨ་ཆུང་།（373）
རྨི་ལམ • དུས་མཐའི་དུར་བྱང་། .....…............... རྡོ་གྲགས། （377）
“འགྲོན་ཤོག” ..................... སེང་གཤོང་སྙིང་བྱམས་རྒྱལ།（384）
སྤུན་ཟླ་རྒྱང་རིང་དུ་འབོད་པའི་གླིང་བུ། ......... གདུགས་དཀར།（395）
..…….....….…... ཚེ་རིང་དབང་ལྡན།（397)
གསོན་བྲལ། .............. ..….…………….…...….. སྦྲ་ནག་བསྟན་གོ (402)
སེམས་འགྱུ་རིགས་ཤིག ..…….……................ རྨ་སོག • ཇིང་ཚ། (405）
，
，
，
，
་
སྦྲ་ནག ....
་
&
• " ་་་་
་
་
*
* :：
'''t ，
*
་་་
༔ ༔ ：
,་ :|
# g
,-
-
，
་，



སྒྲུང་གཏམ།



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
ལྷུན་འགྲུབ།
“ཡ—། རོགས་གཅེས།” བང་ཆེན་པས་རྟ་ཐོག་ནས་ཟུར་
འདུག་ཅིག་བྱེད་བཞིན་དུ་སྨྲས་པ། “འབའ་ཡི་བྲ་ཐང་རིང་མོ་ཟེར་བ་
འདི་ས་རྩེ་གཞུང་སྐྱིད་པའི་སྨན་ལྗོངས་ལས་ཀྱང་མི་རྣམས་ཀྱི་ཡིད་དུ་
འོང་ཞིང་དགའ་སྤྲོ་བསྐྱེད་པའི་ས་ཆ་མཐོང་བ་ཀུན་སྨོན་ཞིག་ཡིན་
རབས་ཀྱི་ལོ་རྒྱུས་མང་པོ་བཤད་རྒྱུ་ཡོད་མོད་ཀྱང་། དེ་རིང་མི་མེད་
འབྲོག་དགོན་ཕྱི་མའི་ཡུལ་ལ་སླེབས་པ་ལྟར་གྱུར་པ་འདི་ལ་ལྟོས་་་་
དང༌།” ཟེར། དེར་འུ་ལག་པས་རྟ་རྒན་ལ་སྲབ་མདས་བྲབས་ཏེ་
བང་ཆེན་པའི་རྩར་བཅར་ནས་སྤང་ལྗོངས་ཆེན་པོ་དེར་བལྟས་པ་ན།
འབྲོག་པ་རྣམས་ཀྱི་རུ་བཀལ་ ཤུལ་ན། ཐང་གཤོངས་ཆེན་པོའི་
ལྗོངས་དེ་རྟ་ནོར་ལུག་གསུམ་སོགས་སེམས་ཅན་གང་ཡང་མེད་པའི་
ཡུལ་དབེན་པ། རླུང་དམར་གྱི་ཤུ་སྒྲ་ལས་གོ་རྒྱུ་དང་ཐོས་རྒྱུ་གཞན་
ཅི་ཡང་མེད་པའི་མྱ་ངམ་ཐང་ཆེན་པོ་ཞིག་ཏུ་གྱུར་འདུག་པ་མཐོང་
བས། ཁོའི་སེམས་ལ་སྐྱོ་བ་དང་དུངས་པ་ཞིག་སྐྱེས་ཏེ་འདི་ལྟར་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལན་བཏབ་པ།
“འོ་ལེ། སྤང་ལ་རྩྭ་སྔོན་ཡོད་ན་སྤང་གི་བཅུད་ཡིན་མོད།
འོན་ཀྱང་ད་ལྟ་དེ་ནི་ཁ་བས་བཅོམ་སྟེ་མེད། ལྗོངས་སུ་མེ་ཏོག་་
བཞད་ན་མཛེས་མོད། འོན་ཀྱང་ད་ལྟ་དེ་རྣམས་སད་ཀྱིས་བསད་
ནས་མེད། ཡང་ན་ས་ཆ་ཡོངས་ལ་རྟ་ནོར་ལུག་གསུམ་གྱིས་བརྒྱན་
མོད། འོན་ཀྱང་ད་ལྟ་དུས་ཀྱི་དབང་གིས་འདི་གར་འདུག་ས་མེད།
དེས་ན་བཅུད་མཛེས་རྒྱན་གསུམ་གང་ཡང་མེད་པའི་ས་སྟོང་ནི་མྱ་
ངམ་ཐང་ཡིན་པ་ལས་མཐོང་བ་ཀུན་སྨོན་ཞིག་ག་ལ་ཡིན།”
“ཨ—། ཁྱོད་ནི་ཤེད་ཅན་རོ་གླ་ལེན་པ་ཞིག་ཨེ་ཡིན་མི་ཤེས་
མོད་ཀྱང་། ཁ་བདེ་གྱོད་གླུ་ལེན་པ་ཞིག་ཡིན་ཤས་ཆེ།”ཞེས་ཀུ་རེ་
བྱེད་བཞིན་དུ། “ཨ་ལེ་ཀུ་རེ་ཡིན། སྨྱོ་བཤད་ཀྱིས་ཅི་བྱེད། རྟ་
ལ་སྐུལ་དང་མགྱོགས་པོར་འགྲོ།”
དེ་ནས་ཐང་འགོར་སླེབས་པ་ན། བསོད་བཀྲ་སྡེ་བའི་མཚེར་
ཤུལ་དུ་སྦྲ་ཆུང་ཆུང་གྲུ་དར་ནི་རི་རྩེའི་དར་ལྕོག་དང་མཚུངས་པ།
ཡུན་རིང་པོར་ཆར་གྱིས་གདུངས་པའམ་ཉི་འོད་ཀྱིས་བསྐམས་པས་
མདོག་ལ་སེར་ཞད་འདྲེས་པ་ཞིག་ནག་ཙོག་གེར་ལུས་འདུག་པ་མཐོང་
སྟེ་བང་ཆེན་པས་སྨྲས་པ། །
“ཡ—། འུ་ལག་ཁ་བདེ། ངེད་གཉིས་དམིགས་ཡུལ་དུ་
སླེབས་སོང་། ཁྲོ་ཤུལ་རྟ་རྡོར་ཚང་ཕ་གི་མ་རེད་དམ།” ཟེར་བཞིན་
འུ་ལག་ལ། “རོང་ཚ་བཀྲ་ཤིས་མཚོ་ཟེར་བ་དེར་ཡག་མོ་སྒོ་ཡོད་
རབས་ཞེས་གྲགས་པ་ས་གཞིའི་ཁྱོན་ལ་མ་ཤོང་བར་ཡོད་པ་ཐོས་པ་



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
ཙམ་ལས་དངོས་སུ་མཐོང་མ་མྱོང༌། ངོ་མ་དེ་འདྲ་ཞིག་རེད་དམ།
དེའི་ཆེད་དུ་སྲོག་དམར་པོ་འབེན་ལ་འཇོག་དགོས་པ་ཞིག་རེད་དམ།
ཁྱོད་ཀྱིས་རིག་ཨེ་མྱོང་།” ཞེས་དྲིས་པས། དེར་འུ་ལག་གིས་ལན་
བཏབ་པ།
“རོང་ཚ་བཀྲ་ཤིས་མཚོ་ཟེར་བ་དེ་མཆོད་པའི་ལྷ་མོ་ ལྟར་་་་་
མཛེས་མ་ལྟ་བས་ཆོག་མི་ཤེས་པ་ཞིག་རེད་ཅེས་བཤད་པ་ངས་ཀྱང་མི་
ཤེས་ཏེ། ད་ཅི་བཤད་ཀྱང་། མོའི་ཁྲ་ཆུང་མིག་གི་གཟི་མདངས་ལ་
བལྟས་ན། ཐོ་རེངས་སྐར་ཆེན་ཡིན་རུང་འོད་མི་གསལ། མོའི་
དུང་སོ་སུམ་ཅུའི་དཀར་མདངས་ལ་བལྟས་ན། སྟོད་གངས་རི་ཡིན་
རུང་དཀར་ཉམས་མེད། མོའི་ཤ་དཀར་པགས་པའི་དམར་་་་་་་
མདངས་ལ་བལྟས་ན། དམར་ཆུང་བྱུ་རུ་ ཡིན་རུང་སྐྱ་ཞད་འདྲེ།
དེ་མིན། ......། །
“ཧ་ཧ་ཧ། ཁ་བདེ་མི་ཟེར་ཀ་མེད། ཁ་བདེ་ནས་རིན་ཆེན་
ཚིག་ལ་འགོ་བརྒྱན། དེ་ལྟ་བུ་ཞིག་གང་ན་སྣང་། སྐྱ་ལོའི་སེང་
ལྕམ་འབྲུག་མོ་ནི་བུད་མེད་ཀུན་གྱི་གཙུག་གི་རྒྱན་ཡིན་མོད་ཀྱང་།
དེ་ལྟ་བུའི་ཡག་མོ་སྒོ་ཡོད་རབས་གཅིག་ཀྱང་བཤད་རྒྱུ་མེད།” བང་
ཆེན་པས་དེ་ལྟར་ཁ་བཀག་ནས་བཤད་པ་ན། །
“ཡ་ཡ་ཡ། ཁྱོད་ཀྱིས་མ་རེད་བསམས་ན་ངེད་གཉིས་རྩོད་
དགོས་དོན་མེད། ཁྱོད་ཀྱིས་མཐོང་བ་ཙམ་དུ་མིག་གི་དབང་བོ་དང་
ཡིད་ཀྱི་བརྟན་པ་ཅིག་ཅར་འཕྲོག་སྟེ། ཁྱོད་ནི་དགུན་གྱི་ཁུ་བྱུག་
བཞིན་ངག་མེད་དུ་འགྱུར་བའམ་ཁ་ནས་བཤང་ལམ་བཞིན་ཅི་འཆོར་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལ་གནས་ལུགས་མེད་ན་ངས་མི་ཤེས།”ཟེར།
དེའི་དུས་སུ་ཁོ་གཉིས་རྟ་རྡོར་ཚང་གི་ཉེ་འདབས་སུ་སླེབས་
འདུག་པས། འུ་ལག་གིས་བཤད་པར་ལན་འདེབས་ལོང་མ་བྱུང་
བར་བལྟས་པ་ན། འབྲི་རོག་རོག་བེའུ་ཁྲིད་པ་གཅིག ནོར་ནག་
ཁ་ཤས། རྟ་རྒོད་མ་མའུ་འགའ་ཞིག་གིས་རུ་མཐའ་ན་དལ་བྲེལ་གྱི་
ཉམས་འགྱུར་མེད་པར་བག་ཕེབས་པའི་ངང་ནས་རྩྭ་ཟ་བཞིན་པ་
དང་། སྦྲའི་སྒོ་འགྲམ་ན་གཡག་ནག་ཡུ་ཐོད་པ་ན་འཛི་ཅན་གཅིག་
དང་མཛོ་ལྟག་ཁྲ་རྭ་གཡོན་པ་ཐུར་དུ་གུག་པ་གཅིག་སྒ་འབྲེང་དང་
བཅས་ཏེ་ལྕང་ཕུར་ཞིག་ལ་བཏགས་ཡོད་པ་ལས་གཞན་ཅི་ཡང་མ་
མཐོང་། །
བང་ཆེན་པ་དང་འུ་ལག་གཉིས་སླེབས་བྱུང་བ་དང་པོར་རྟ་
རྡོར་ཚང་གི་ཁྱི་རྒན་རྒྱ་དམར་གྱིས་མཐོང་མོད། འོན་ཀྱང་ཁྱི་དེ་
ཐང་གཤོངས་ཆེན་པོའི་ལྟོངས་སུ་མི་ཕྱུགས་གཅིག་ཀྱང་མེད་པར་སྟོང་
ཧང་ངེར་གྱུར་པ་ལ་སྐྲག་ནས་ལུས་ཀྱི་རྩལ་དང་དྲག་ཤུལ་སོགས་ཡལ།
མི་རྒྱུས་མེད་མཐོང་ཚེ་མི་བཟོད་པའི་ཁོང་ཁྲོ་ཡོད་པ་སོགས་ཀྱང་ཞི་
ནས་རྔ་མ་སྒྱིད་ཁུག་ལ་དྲངས་ཏེ་སྦྲ་ནང་དུ་འཛུལ་བྱུང་བ་རོང་ཚ་བཀྲ་
ཤིས་མཚོས་མཐོང་ནས། ཅི་ཡིན་སྙམ་སྟེ་སྒོར་བུད་ནས་བལྟས་པས།
རྟ་སྔོ་ནག་ཆུ་རྡོ་འདྲ་བ་ཞིག་ཞོན་པའི་གཞོན་ནུ་ ཤ་དར་ཁྲག་རྒྱས།
དངུལ་དཀར་གྱི་རྣ་རྒྱན་ཅན། མདུན་སོ་གཡས་པ་གསེར་གྱིས་ཤན་
པ། སྐེད་ལ་ཤང་ལང་བཏགས་པ། རྒྱབ་ལ་རྭ་རྩེ་དངུལ་དཀར་
གྱིས་ཤན་པའི་མེ་མདའ་ཁུར་བ་ཞིག་སྒོ་འགྲམ་དུ་སླེབས་འདུག་པ་



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས། །
མཐོང་བ་དང་ཆབས་ཅིག བང་ཆེན་པས་སྐད་གསང་མཐོན་པོས་
འདི་སྐད་སྨྲས་པ།
“ཀྱེ—། རོང་ཚ་བཀྲ་ཤིས་མཚོ། སང་ཉིན་ཉི་མའི་གུང་རོལ་
ཚུན་ཆད་ལ་ཁྱོད་ཅིས་ཀྱང་གཉེར་ཚང་ལ་འབྱོར་དགོས། གལ་ཏེ་ཉི་
ཆད་སྐར་ཆད་ལྟར་མ་སླེབས་ན་ཚེ་དང་སྲོག་གི་ཆད་པ་འབབ་ནའང་
ཐང་གསུང་གི”ཞེས་བཤད་ཞོར་ལ་དེར་ཞིབ་ཏུ་བལྟས་པས། བང་
ཆེན་པའི་སེམས་ལ། འདི་ནི་གཞི་མེད་པ་ལ་སྒྲོ་བཏགས་པ་ཞིག་ག་
ལ་ཡིན། མིང་དང་དོན་མཚུངས་པ་ཟེར་བ་འདི་ལས་ཅི་ཡོད། ཨ་
ཧ་ཧ། འདི་ནི་རྒྱུ་སྐར་གྱི་དབུས་སུ་ཟླ་བའི་དཀྱིལ་འཁོར་ཉ་གང་བ་
ལྟར་ཁྱད་དུ་མཛེས་པ་ཞིག་མ་རེད་དམ། འདིའི་ཆེད་དུ་ངས་ཀྱང་
རང་སྲོག་བློས་གཏོང་ཐུབ་སྙམ་ནས་ཅི་བྱས་རང་གིས་ཀྱང་མ་ཚོར་
བར་རྟ་ལས་བབས་ཏེ་མོའི་འཁྲིས་སུ་བཅར་ནས་ངག་འཇམ་ཞིང་
འཛུམ་ཉམས་དང་བཅས་ཏེ་ཡང་འདི་སྐད་སྨྲས་པ། །
“ངས་བལྟས་ན་གཉེར་ཚང་གི་བཀའ་ལྟར་སོང་ནས་རྒྱུ་མཚན་
ཐམས་ཅད་ཇི་མ་ཇི་བཞིན་དུ་གསལ་བོར་བཤད་ན། མཐར་དོན་
དག་རང་གི་བསམ་ཚུལ་ལྟར་འགྲུབ་པར་ཕན་པས་འགྲོ་གྲབས་བྱས་ན་
ལེགས་སྙམ།” ཟེར་ནས་དེ་གར་གདོང་ཐམས་ཅད་འཛུམ་གྱིས་གང་།
མིག་གིས་ཀེམ་ཀེམ་དུ་ལྟ་བཞིན་སྐྱིད་པ་ཞུམ་ཞུམ་གྱིས་ལངས་བསྡད་
པ་ན། བཀྲ་ཤིས་མཚོའི་ཁ་ནས་ཡིན་མིན་དང་འགྲིག་མིན་གྱི་ལན་
གང་ཡང་མ་ཐོན་པར་མ་ཟད། ཐ་ན་ཁྱིམ་ལ་ཕེབས་ཞེས་པའི་མཐོ་
དམན་ཉེ་རིང་ཀུན་ལ་བཤད་དགོས་པའི་ཁ་ཡག་ཙམ་ཡང་མེད་པར་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གསིག་སྐོར་ཞིག་བྱས་ཏེ་སྦྲ་ནང་དུ་འཛུལ་ལོ། །
དེ་ནས་འུ་ལག་གིས “ཡ—། ཕོ་བྱིས། ཁྱོད་རོ་ལངས་་་་
བརྒྱབ་པ་བཞིན་དེ་གར་སྒྱིད་པ་ཞུམ་ཞུམ་གྱིས་ལངས་བསྡད་ནས་ཅི་
བྱེད”ཅེས་པས། བང་ཆེན་པ་གཉིད་ལས་སད་པ་ལྟར་དེ་མ་ཐག་ཏུ་
བཞིན་རས་སུ་ངུ་མ་དགོད་ཀྱི་རྣམ་འགྱུར་དང་བཅས་ཏེ་རྟ་ཐོག་ཏུ་
བུད་ནས་རྦབ་འགྲིལ་བ་བཞིན་སོང་།
རོང་ཚ་བཀྲ་ཤིས་མཚོ་ཟེར་བ་ནི་ངོ་མ་ས་འདིར་སྙན་གྲགས་
ཡོད་པའི་བུད་མེད་མཛེས་མ་ལྟ་བས་ཆོག་མི་ཤེས་པ་ཞིག་ཡིན་ཏེ།
ཕྱིའི་སྐྱེ་གཟུགས་ལྟ་ན་སྡུག་པའམ་ནང་གི་རྣམ་རིག་ཤེལ་དཀར་གྱི་མེ་
ལོང་ལྟར་གསལ་བས་གཞན་རྣམས་ཀུན་ལས་ཁྱད་དུ་འཕགས་པ་ཙམ་
དུ་མ་ཟད། མཉེས་གཤིན་པ། གཤིས་བཟང་བ། ཀུན་ལ་་་་་
བྱམས་པ་ཞིག་ཀྱང་ཡིན་པས། དངུལ་དཀར་གྱི་གའུ་ལ་བྱུར་དམར་
གྱིས་ཕྲ་བཏབ་པ་ལྟར་ཀུན་གྱི་མིག་ལམ་དུ་མཛེས།
མོའི་སེམས་ལ། ངས་ཁྲིམས་འགལ་ལུགས་གཏོར་གྱི་ལས་ཀ་
སྤུ་རྩེ་ཙམ་ཡང་མ་བྱས་པས་ཁྲིམས་སྒོར་འགྲོ་དགོས་པའི་ཆ་ནི་ཅུང་
ཟད་ཙམ་ཡང་མ་མཆིས་སྙམ་ནས་རང་གིས་རང་ལ་དཔའ་སྐྱེད་བཞིན་
པའི་སྐབས་དེར་བྱིས་པའི་ངུ་སྐད་ཅིག་མདའ་མོ་ལྟར་མོའི་སྙིང་ཁར་
ཟུག་བྱུང་བས། མོ་གཉིད་ལས་སད་པ་ལྟར་དེ་མ་ཐག་ཡར་ལངས་
ནས་གསོད་སར་ཁྲིད་པ་ལྟར་ངུ་རྒྱངས་བྱེད་བཞིན་པའི་བྱིས་པ་པང་
དུ་བླངས་ནས། “ལོ—། ལོ—། ཨ་མའི་གཅེས་ཕྲུག་མ་ངུ—ཡ།”
ཟེར་བཞིན་སྦྲའི་མར་རྒྱུད་ནས་ཕར་འགྲོ་ཚུར་འགྲོ་བྱས་པས། བྱིས་



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
པའི་རྣ་ལམ་དུ་ཨ་མའི་བརྩེ་དུང་དང་ལྡན་པའི་སྐད་གྲགས་བྱུང་བ་
དང་མཉམ་དུ་ངུ་སྐད་ཆད་དེ་ཧ་ཅང་ཉམ་ཐག་པའི་བཞིན་རས་སུ་
རིམ་གྱིས་བག་ཕེབས་པའི་ ཉམས་ ཤར། ཤིན་ཏུ་ཕྲ་བའི་ལག་པ་
གཉིས་ཀ་བརྐྱངས་ནས་ཨ་མའི་མིག་དང་མཁུར་ཚོས་ཡོངས་སུ་ཁེབས་
པའི་ གནག་ སྣུམ་ སྲིན་ སྐུད་ ལྟ་ བུའི་ སྐྲ་ལོ་ རྩེ་ སྤྱད་ བྱས་ བྱུང་ བར།
བཀྲ་ཤིས་མཚོས་རང་གི་སེམས་གཏིང་གི་སྡུག་བསྔལ་མནན་ཏེ་ཁ་ནས་
བྱིས་པར་གཉིད་འགུགས་པའི་གླུ་ཆུང་ཞིག་བླངས་བྱུང་བ་འདི་ལྟ་སྟེ།
“ལོ—། ལོ། -
གཉིད་ལ་སྡོད་དང་རྟ་ཞིག་སྟེར། །
རྟ་བྱིས་སྒ་བྱིས་བསྟད་ནས་སྟེར། །
སྲབ་མདའ་དར་ཞིག་བཏགས་ནས་སྟེར། །
ས་ནས་མེ་ཏོག་བལ་ནས་སྟེར། །
གནམ་ནས་སྐར་མ་བླངས་ནས་སྟེར། །
སྐྱ་ཀ་ཁྲ་མོ་བཟུང་ནས་སྟེར། །
དེའི་དུས་སུ་ནད་ཀྱིས་མནར་བཞིན་པའི་ཨ་ནེས་མལ་ནས་མགོ་
བཀྱགས་ཏེ “ ད་སོ་མ་སྐྱ་མི་ཞིག་འོངས་པ་དེས་ཅི་ཟེར”ཞེས་དྲིས་པས།
དེར་མནའ་མས་ལན་བཏབ་པ།
“དེ་གཉེར་ཚང་གི་བང་ཆེན་རེད། སང་ཉིན་ཉི་མའི་གུང་
རོལ་ཚུན་ཆད་ལ་གཉེར་ཚང་དུ་མ་འབྱོར་ན་ཚེ་སྲོག་གི་ཆད་པ་འབབ་
ནའང་ཐང་ཟེར།”



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཀྲ་ཤིས་མཚོའི་ཨ་ནེ་ནི་རྒ་དང་ན་བའི་ཆོམ་རྐུན་གྱིས་བློ་དང་
ལང་ཚོ་མ་ལུས་པར་བཅོམ་ཟིན་པའི་རྒན་མོ་ཞིག་ཡིན་ལ། ལྷག་
པར་ཉེ་ཆར་ནད་ཇེ་ཐུ་ལ་སོང་བའི་དབང་གིས། མོའི་གདོང་ནི་ཧ་
ལམ་ས་ནག་གི་འདམ་ལས་བཟོས་པ་ཞིག་དང་འདྲ། བཞིན་རས་
དང་ཡན་ལག་རྩ་ཡི་ཞགས་པས་བཅིངས་པ་དང་དེ་ཡང་གཉེར་མའི་
དྲ་ཕད་དུ་བཅུག་པ་ཞིག་དང་འདྲ།
དེ་ནས་ཡང་ཁ་ཤ་འདར་ལྷབ་ལྷབ་བྱེད་བཞིན་སྨྲས་པ།
“རྟ་མགྲིན་རྡོ་རྗེ་བཟུང་བས་མི་ཆོག ཁྱོད་ཀྱང་ཤོག་ཟེར་བ་
དེ་ཅི་ཡིན། རུ་ཟླ་ལའང་མ་ཆོད་པར་མཚེར་དུ་ལུས་འདུག་པ་ཞིག་
སང་ཉིན་ཇི་ལྟར་འབྱོར།”
དེར་བཀྲ་ཤིས་མཚོས་ཡིན་མིན་གྱི་ལན་ཅི་ཡང་མ་བཏབ།
ཡང༌ ཅུང་ ཙམ་ བསྡད་ནས། མོའི་ རིད་ ཅིང་ ཉམ་ཆུང་བ།
ཡི་དྭགས་ཀྱི་གཟུགས་ལ་འགྲན་པ་ལྟ་བུའི་ལུས་མི་སྡུག་པ་དེ་འདར་
ཞུམ་ཞུམ་བྱེད་བཞིན་སྨྲས་པ། །
“ཁྱོད་ཀྱང་འགྲོ་དགོས་ན། ང་སྤྱང་ལྟོགས་ཀྱི་ཟས་སུ་འགྱུར་
བའམ་ཡང་ན་མུ་གེར་འཆི་བ་ལས་གཞན་ཅི་ཡོད། ཁྱོད་ཀྱིས་དེ་
ལྟར་བང་ཆེན་ལ་རྒྱུ་མཚན་ཞིག་མ་ཞུས་སམ།”ཟེར།
དེར་མནའ་མས་ལན་བཏབ་པ། །
“དེ་ཚོའི་ཡ་ཁོག་ན་མི་སེམས་མེད། ཡོད་ཀྱང་འཕངས་པའི་
མདའ། མངགས་པའི་མི་ཡིན་པས་དབང་ཆ་མེད། དེ་ཚོར་ཞུ་བ་
བྱས་ནས་ཅི་ཕན། ཨ་མ་ལགས། ཁྱོད་ཀྱི་སེམས་བདེ་མོ་གྱིས་དང་
10



་
སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས། །
ང་མི་འགྲོ། ཁོ་ཚོར་བཤད་རྒྱུ་འདྲི་རྒྱུ་ཅི་ཡོད་ན་རྟ་མགྲིན་རྡོ་རྗེར་
དྲིས་པས་ལོས་ཆོག ང་འགྲོ་དགོས་དོན་མེད།”ཟེར།
དེར་རྒན་མོས་གཏིང་ནས་ཤུགས་རིང་ཞིག་འཐེན་བཞིན་མགོ་
སྔས་ཐོག་ཏུ་བཞག་སྟེ་དབུགས་ཆད་པ་ལྟར་འཇམ་ཅག་གེར་ཅུང་ཟད་
ཙམ་བསྡད་ནས་ཡང་སྨྲས་པ། །
“ཅི་བྱས་ལམ་དུ་མི་འགྲོ་བ་དེས། ཁྱོད་ལའང་གྲིབ་མ་གནག་
ནས་འགྲོ་ལམ་མེད་པའི་ས་མཚམས་འདིར་གཏུགས” ཞེས་ ཐབས་་
ཟད་པས་རང་གི་དཔྲལ་མིག་དང་མཚུངས་པའི་སྙིང་གི་ནོར་བུ་ལའང་
དགྲ་ཆོག་བྱས་བྱུང་བར། བཀྲ་ཤིས་མཚོའི་སེམས་ལ། ཨ་མ་ནི་
ཐབས་ཟད་ནས་ཅི་བཤད་ལ་གནས་ལུགས་མེད་པ་ཡིན་མོད། འོན་
ཀྱང་ད་ལྟ་རྟ་མགྲིན་རྡོ་རྗེ་དགྲ་ལག་ཏུ་ཤོར་ནས་སྲོག་ཀྱང་འཚམས་
ཐུབ་མིན་ལ་ཐུག་ཡོད་པའི་སྐབས་འདིར། ཅི་བྱས་ལམ་དུ་མི་འགྲོ་
བ་ཞེས་ཚིག་ངན་གྱིས་དམོད་མོ་བྱས་ན་ཧ་ཅང་མི་འོས་སོ་སྙམ་མོད་
ཀྱང་། དེ་མ་ཐག་ལན་ཅི་ཡང་མ་བཏབ།
ཉེ་སྔོན་གཉེར་ཚང་གིས་རྟ་མགྲིན་རྡོ་རྗེར་ལག་ལྕགས་བརྒྱབ་
ནས་འཁྲིད་དུས་མོས་མིག་ཆུ་མ་ཤོར་མོད། འོན་ཀྱང་ད་ལྟ་ཨ་མས་
གོང་ལྟར་ཚིག་ངན་གྱིས་དམོད་པས་མོའི་མཆི་མ་ནི་མུ་ཏིག་གི་ཕྲེང་
བའི་རྒྱུན་ཐག་ཆད་པ་བཞིན་རང་དབང་མེད་པར་ཁྲ་ཐར་ཐར་བབས་
བྱུང་།
བཀྲ་ཤིས་མཚོའི་སྐྱེ་ས་འཁྲུངས་ཡུལ་བཤད་ན་སྟག་ལུང་རོང་ཚ་
ཞེས་བྱ་བའི་ས་ཆ་དེ་གའི་ཡིན། འདི་ནས་ ཕལ་ཆེར་ཉིན་ལམ་་་
11



)a
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས། །
གཉིས་ཙམ་ཡོད། ལོ་གསུམ་གྱི་སྔོན་ཏེ་བླ་མའི་ལུང་བསྟན་ལྟར་མེ་
མོ་ཕག་གི་ལོའི་བཞི་པའི་ཚེས་བརྒྱད་ཉིན་གྱི་ཉི་མ་རྩེ་ཤར་ལ་རི་མོ་ཅན་
གྱི་གོས་གོན། གོམ་པ་ཅན་གྱི་རྟ་ཞོན། རྒྱབ་ན་སྐྱེལ་མ། མདུན་
ན་བསུ་མ་དང་བཅས་པ་ས་འདིར་རྟ་མགྲིན་རྡོ་རྗེའི་བག་མར་ཡོང་བ་
ཡིན། དུས་དེ་ནས་བཟུང་སྟེ་རྟ་མགྲིན་རྡོ་རྗེ་ནི་མོ་རང་གི་ཡ་ཐོད་ཀྱི་
མིག་དང་ཡ་ཁོག་གི་སྙིང་ཡིན་ལ། མོའི་བདེ་སྐྱིད་དང་ཁ་རྗེ་དབང་
ཐང་ཀུན་གྱི་འབྱུང་གནས་ཀྱང་ཁོ་ཡིན་པས། ཁོ་ལ་གཞན་གྱིས་ཚིག་
ངན་བརྗོད་པ་སོགས་ཐོས་ན་སེམས་གཏིང་ནས་མི་དགའ། ཁྱད་
པར་དུ་ཉེ་སྔོན་ཁོས་མི་བསད་ནས་བཙོན་དུ་བཅུག་པ་ཡིན་པས་་་་
གཞན་རྣམས་ཕར་ཞོག རང་གི་ཨ་མས་དེ་ལྟར་བཤད་ནའང་་་་
སེམས་གཏིང་ནས་བཟོད་དཀའ། དེའི་ཕྱིར་སྨྲས་པ། །
“ཨ་མ་ལགས། ཁྱོད་ཀྱིས་རྟ་མགྲིན་རྡོ་རྗེའི་ཆེད་དུ་སྐྱབས་
འཇུག་ཚིག་ཀ་གསུམ་ཞུ་མི་ཐུབ་ནའང་དམོད་པ་འདོར་ག་ལ་རུང་།”
“ ཨ—ཁྱོད་ཀྱི་དེའང་བདེན།” རྒན་མོའི་སྐད་འདར་་་་་་
བཞིན་སྨྲས་པ། “དམོད་ག་ལ་རུང༌། དཀོན་མཆོག་གསུམ་པོ་མཁྱེན།
ཚེ་ལ་བར་ཆད་མེད་པར་ཤོག”
རྒན་མོས་དེ་ལྟར་གསོལ་བ་འདེབས་སྐབས། སོར་བཅུ་ཐལ་
མོ་སྦྱར་ཏེ་སྤྱི་བོར་བཀོད། སེམས་གཏིང་ནས་དད་པ་དག་སྣང་བྱས་
པའི་དབང་གིས་ཨེ་ཡིན། སྐད་འཕང་དམའ་ནས་སྦྲང་བུ་ཞིག་གྲག་
བཞིན་པ་དང་མཚུངས། དེ་ནས་ཡུད་ཙམ་བསྡད་ནས་ཡང་སྨྲས་པ།
“བཙན་པོས་གཉོམ་ཆུང་ལ་ཐུབ་ཚོད་བྱེད་པའམ་ཕྱུག་པོས་



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
མེད་པོར་བརྙས་བཅོས་བྱེད་པ་ནི་འཇིག་རྟེན་འདིའི་འགྲོ་ལུགས་རེད།
ང་ཚོས་མཛུབ་མོས་གནམ་འདེགས་ག་ལ་ནུས། མེད་པོ་མེད་ས་ནས་
འདུག་ཤེས་བྱས་ཏེ་མགོ་སྒུར་ནས་ཉི་མ་འཁྱོལ་ཐབས་བྱེད་དགོས་པ་
ལས་མགོ་འཕང་གནམ་ལ་བཟུང་ནས་མི་གསོད་ལག་དམར་སོགས་ཀྱི་
བྱ་བ་བྱེད་ག་ལ་རུང་། འཇིག་རྟེན་གཏམ་དཔེ་ལ། གཉོམ་ཆུང་
འདུག་ཤེས་ན་བཙན་པོས་སྒུལ་མི་ཚུགས་ཟེར།”
རྒན་མོ་ད་དུང་སྔར་བཞིན་པུས་མོ་བཙུགས་ནས་ཁ་སྦུབ་ཀྱིས་
ཀུམ་སྟེ་བསྡད་ཡོད། སྐད་ཆ་བཤད་ཚར་བ་ན་ཐོད་པ་ལག་མཐིལ་
དུ་བཞག་ནས་བསྡད་ཡོད་པའི་སྐབས་དེར་མོའི་སྐྲ་ལོ་ནི་གཡག་རྔ་
ཟད་པོ་ཞིག་དེ་གར་བདག་མེད་དུ་གཡུགས་བཞག་པ་དང་འདྲ།
རྒན་མོའི་སེམས་ལ། ད་ང་ཚོ་ནི་ནག་མེད་ནག་ཅན་དུ་གྱུར།
ཉེས་མེད་ཉེས་ཅན་དུ་གྱུར། དཀོན་མཆོག་གསུམ་པོ་མི་བསླུ་བ་ཡིན་
རྒྱུ་རེད། ང་ཚོ་འགྲོ་སའི་ལམ་ནི་མེད། འདི་ནི་སྐྱེ་བ་སྔོན་མས་
ཚོགས་མ་བསགས་པས་རང་གི་ལས་དབང་དུ་གྱུར་པ་ཡིན་རྒྱུ་རེད་
སྙམ།
དེར་མནའ་མའི་སེམས་ལ། གཉོམ་ཆུང་འདུག་ཤེས་ན་་་་་
བཙན་ པོས་ སྒུལ་ མི་ ཚུགས་ ཟེར་ ནི་ ཟེར་ ཡང་ དེ་ ལྟར་ ག་ ལ་ ཡིན།
གཉོམ་ཆེ་ན་བརྙས་བཅོས་བྱེད་པ་ཇེ་ཐུ་ཇེ་སྡུག་ལས་མེད། སྐྱིད་ཀྱི་
མགོ་འཕང་དམའ་དགོས། སྡུག་གི་མགོ་འཕང་མཐོ་དགོས་ཞེས་
པའི་དཔེ་ལྟར་སེམས་ཁྲལ་གྱིས་མི་ཕན། ད་ཨ་མ་ལ་སེམས་གསོ་རེ་
བྱེད་རྒྱུ་གལ་ཆེ་སྙམ་ནས་སྨྲས་པ།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ཨ་མ་ལགས། ང་ཚོ་གཉོམ་ཆུང་འདུག་ མ་ ཤེས་ པ་ མིན།
ཁོ་ཚོ་བཙན་པོར་བཙན་ཚོད་མེད་པ་ཡིན། བདེན་ང་ཚོའི་ལག་ཏུ་
ཡོད་པས། ནམ་ཞིག་ཉི་མའི་དུས་ཀྱི་མཐའ་ན། བདེན་ལུང་བ་
གཉིས་ལ་ཕུ་ཐག་རིང་བའི་སྐབས་ཤིག་ལོས་ཡོད།”
དེར་ཨ་མས་ལན་ཅི་ཡང་མ་བཏབ། དེ་ནས་ཡང་བཀྲ་ཤིས་
མཚོས་སྨྲས་པ། །
“ངས་སྔོན་ཆད་རྟ་མགྲིན་རྡོ་རྗེར་ཁ་ཏ་བྱས་མྱོང་། དེ་ནི་
ཕྱུག་པོ་སྟོབས་ཅན་གྱི་བུ་ཡིན་པས་ང་ཚོས་དེའི་དོ་ཟླར་མི་ཡོང་། ང་
ཚོར་དཔའ་ཡོད་ཀྱང་རྒྱུ་མེད། རྒྱུ་མེད་ན་རྟ་ཕོ་ཤ་མེད་གོང་ཆུང༌།
རྒྱུ་མེད་བུ་བྱིས་ངོ་ཆུང་ཞེས་པའི་དཔེ་ལྟར་ཡིན། དེ་ལས་ང་ཚོ་ས་ཆ་
གཞན་ཞིག་ཏུ་སོང་ན་ཨེ་མི་དགའ་ཞེས་དྲིས་ཀྱང་། ཁོས་ ས་ཆ་་་
གཞན་པ་གང་ལ་སོང་ནའང་འདི་དང་འདི་མཚུངས་རེད། ས་
ནས་ཐར་ས་མེད། འབྲོ་དགོས་པའི་རྒྱུ་མཚན་ཡང་མེད། ང་ཚོར་
རྒྱུ་མེད་ན་དཔའ་ཡང་མེད་དགོས་པ་ཅི་ཡོད། ང་ཚོའང་མི་ཡིན་
པས་གཞན་གྱིས་གང་བསམ་ཅི་འདོད་ལྟར་ཐུབ་ཚོད་བྱེད་པ་འཁུར་
དགོས་དོན་མེད། གཉེན་ཟས་ནོར་གྱིས་སྐྱོང་བ་དང་དགྲ་དཔའ་
རྩལ་གྱིས་འདུལ་བ་ནི་ང་ཚོ་བོད་ཀྱི་ལུགས་རེད་ཟེར་ནས་དཔའ་སྐད་
འདོན་པ་ལས་ངས་བཤད་པའི་སྐད་ཆར་མ་ཉན།”
དེར་རྒན་མོས་སྨྲས་པ།
“ཁྱོད་ཁ་མ་མང་བར་བསྡད་ན། ད་སྐབས་ང་ཚོའི་མགོར་
སྡུག་འདི་ཡོང་དགོས་དོན་མེད། རྟ་མགྲིན་རྡོ་རྗེའི་མཛད་པ་ཤེས་
，



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
བཞིན་དུ་དགོས་མི་དགོས་བཤད་མི་ཉན་པ་ལོས་ཤེས།”
དེ་ནས་བཀྲ་ཤིས་མཚོའི་སེམས་ལ། སྔོན་ཆད་གནས་ཚུལ་
ཚང་མ་གསལ་བོར་མ་བཤད་པ་ནི་དེ་ཙམ་མ་ལེགས། ད་ནི་སྐབས་
འདི་དང་བསྟུན་ནས་གལ་ཆེ་བ་རྣམས་ཞིབ་ཏུ་བཤད་ན། མོའི་
སེམས་ལའང་འབབ་རྒྱུ་ཞིག་ཡོད་ལ། ལས་ཕྱི་འདེད་ཀྱང་མེད་སྙམ་
ནས་སྨྲས་པ། །
“ང་ཁ་མང་བ་མིན། བཀྲ་མི་ཤིས་པ་དེས་ཐེངས་གཅིག་མིན་
གཉིས་མིན། གར་སོང་གར་ཐུག་ས་ནས་འགྲོ་དབང་འདུག་དབང་
མི་སྟེར། དང་པོར་ཁ་ཡག་ངོ་བསྟོད་ཀྱི་གཡོ་ཟོལ་གྱིས་བློ་ཁ་བསྒྱུར་
ཐབས་ཅི་ནུས་ནུས་བྱས་མོད། དེ་ཐམས་ཅད་ངལ་བ་འབྲས་མེད་དུ་
གྱུར་རྗེས། ཉ་པ་གཡོ་སྒྱུ་ཅན་གྱིས་ཐོག་མར་ཉ་ལ་ཟས་ཅི་དང་ཅི་
འདོད་པ་བྱིན་ནས་ཁ་བྲིད་པ་བཞིན་རྒྱུ་འབྱོར་བ་དང་གཡུ་བྱུ་རུ་་
སོགས་ཀྱིས་བསླུ་བྲིད་གང་ཐུབ་ཐུབ་བྱས། དེའང་འབྲས་མེད་དུ་
གྱུར་རྗེས། མཐར། ཁྱོད་ ཀྱིས་ གལ་ ཏེ་ངའི་རེ་བ་ མི་ སྐོང་ན།
ངས་དྲག་པོའི་ལས་ལ་བརྟེན་ནས་ཁྲ་ཤུལ་རྟ་མགྲིན་རྡོ་རྗེ་ཚང་ཟེར་
བའི་ཐབ་ཤུལ་ཙམ་ཡང་མི་བསྒྱུར་བར་མིང་མེད་དུ་གཏོང་ངེས་ཡིན།
དེ་དུས་འགྱོད་ཀྱང་བྱ་ཐབས་མེད་ཟེར་ནས་འཇིགས་སྣང་ཡང་ཡང་
བསྐུལ། དེའི་ཕྱིར་ཁ་རོག་པར་འདུག་ཐབས་བྲལ་ནས་གོང་གི་་་
གནས་ལུགས་ཚང་མ་དྲང་བོར་བཤད་པ་ཡིན།”
འདིར་བཀྲ་ཤིས་མཚོའི་སེམས་ལ། མིའི་རྒྱུད་ཀྱི་བག་ཡོད་
དང་ངོ་ཚ་བའི་འདུ་ཤེས་སོགས་དོར་ནས་འདོད་གཏམ་རྣ་བས་ཐོས་
15



སྒྲི
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ན་ཤ་ཡང་འདར་བ་མང་པོ་བཤད་པའི་སྐོར་དང༌། རི་མགོ་དང་ཆུ་
འགྲམ་སོགས་ནས་ཉི་མ་དཀར་ལ་ཁྱི་ཕག་བཞིན་འབྱར་ཚུལ་གྱི་ལོ་
རྒྱུས་སོགས་ཞིབ་ཏུ་བཤད་ན་ལེགས་བསམས་མོད་ཀྱང་། མ་སྨད་
གཉིས་ཀྱི་བར་ཡིན་རུང་ངོ་ཚ་བའི་དབང་གིས་ཚང་མ་ཁ་ནས་མ་ཐོན།
དེར་རྒན་མོས“དེ་ཡིན་རུང་སེམས་རྒྱ་བསྐྱེད་ནས་བཟོད་པ་
བསྒོམ་དགོས། ང་ཚོས་བཟོད་པ་བསྒོམ་པ་ལས་འགྲོ་ལམ་གཞན་
གང་དུའང་མེད། གང་ནས་ཀྱང་མི་རྙེད”ཟེར། །
རྒན་ མོས་ དེ་ ལྟར་ བཤད་ པས་ བཀྲ་ ཤིས་ མཚོའི་ སེམས་ ལ།
ཐུབ་ཚོད་བྱས་ན་གཉོམ་ཁུར། བརྙས་བཅོས་བྱས་ན་བཟོད་པ་་་
བསྒོམས། དེ་འདྲ་བྱས་ནས་ཉི་མ་མི་འཁྱོལ་བ་མིག་ཐོག་ཏུ་ཤར་འདུག་
པ་འདི་རེད་སྙམ་ནས་སྨྲས་པ། །
“ཨ་མ་ལགས། ཁྱོད་ཀྱིས་ནམ་ཡིན་རུང་བཟོད་པ་སྒོམས།
བཟོད་པ་སྒོམས་ཟེར་མོད། འོན་ཀྱང་བཟོད་པ་བསྒོམས་ནས་ཡོང་
རྒྱུ་ཅི་ཡོད། ལྷག་པར་ཅི་བྱེད་ལ་གནས་ལུགས་མེད་པའི་མི་ཐ་ཤལ་
པར་བཟོད་པ་བསྒོམས་ན་འཕར་སྤྱང་ལ་སྙིང་རྗེ་བསྒོམས་པ་ལྟར་ཇེ་
ཐུ་ཇེ་སྡུག་ལས་མེད། མཐར་ཁྱོད་ཀྱིས་མ་བསད་ན་ཁྱོད་ཉིད་གསོད་
ངེས་པས། བྱོལ་སོང་བཞིན་གཞན་གྱིས་སྲོག་ལེན་པ་ལ་ལག་ཡ་ཙམ་
ཡང་མི་བྱེད་པ་སུ་ཡོད། གལ་ཏེ་མི་ངན་དེ་ཚར་མ་བཅད་ན་ང་ཚོ་
ནམ་ཡིན་རུང་བདེ་བར་འདུག་པའི་སྐབས་ཡོད་མི་སྲིད། འདི་བྱས་
པས་དེང་ཕྱིན་ཆད་གཞན་གྱིས་ཀྱང་ཐུབ་ཚོད་བྱེད་མི་ཕོད། བུ་རང་
སྐྱེས་ཀྱིས་རང་མདོག་སྟོན་མ་ཐུབ་ན་སྐྱིད་གཞན་ན་རེ་ས་མེད།
16



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས། །
རོང་ཚ་བཀྲ་ཤིས་མཚོས་དེ་ལྟར་བཤད་སྐབས་སྐད་འཕང་མི་
མཐོ་མོད་ཀྱང་། མོའི་མིག་གི་ནང་ན་འོད་ཁྱད་པར་ཅན་ཏེ་ནམ་
རྒྱུན་མཐོང་དཀའ་བ་ཞིག་འཕྲོ་བཞིན་འདུག
རྒན་མོས་དེ་ལྟར་བཤད་པ་ཐོས་པས་དབུགས་སྟོད་དུ་འཚང་
བཞིན་སྨྲས་པ།
“ངས་ ཁྱོད་ གཉིས་ ལ་ རྒྱུན་ པར་ འགྲོ་ ཤེས་ ཀྱི་ ཝ་ མོ་ ལྟ་ བུ།
འདུག་ཤེས་ཀྱི་རི་བོང་ལྟ་བུ་བྱེད་དགོས་ཞེས་ཡང་ཡང་བཤད་ཀྱང་
ངའི་ཁ་ནི་མི་ལེན། ནམ་ཡིན་རུང་དཔའ་སྐད་མཐོ། ལུགས་སྲོལ་
བཤད་རྒྱུར་དགའ། ད་ཁྱོད་ཀྱང་ཁྲིམས་སྒོར་ཤོག་ཟེར་ན་ སོང་།
རྒྱུ་མཚན་མཐའ་དག་པོ་མགོ་མཇུག་བར་གསུམ་དང་བཅས་ཏེ་བཤད་
ཡག་གྱིས། ངའི་ཕྱོགས་ལ་སེམས་མ་འཁོར། ང་མཚེར་དུ་ལུས་ན་
ལུས། སྤྱང་ཁུས་ཟོས་ན་ཟོས། ཅི་བྱས་རུང་ལ་རྩེའི་ཉི་མ་ལྟ་བུ་
རེད། ཚེ་ཕྱི་མའི་ཡུལ་ལ་སྐེ་སོ་བྱས་ཡོད་པ་འདི་རེད། ཤུལ་དུ་
འདུག་ མཁན་ ཁྱོད་ གཉིས་ ཡིན་ པས། བདེན་ གང་ ཐོབ་ ཐོབ།
རྒྱལ་ཁ་ཅི་ལོན་ལོན་ལ་ལྟོས།”
“ཨ་མ་ལགས། ཁྱོད་ཀྱི་ཁ་མ་བླངས་པ་ག་ལ་ཡིན། ཁ་
བླངས་ཀྱང་མ་ཕན་པ་རེད། ཝ་མོ་འདུག་ཤེས་རུང་རིག་རིག་ཚང་
མས་ཨེ་སོད་སོད་བལྟ་བ་མ་ཡིན་ནམ།”
དེར་ཨ་མས་ལན་མ་བཏབ་པས་ན་ཡང་སྨྲས་པ།
“ དེའི་སྐོར་ཞིབ་པར་བཤད་ན། རྟ་མགྲིན་རྡོ་རྗེ་ཕར་ཞོག
ཁྱེད་ཀྱིས་ཀྱང་བཟོད་དཀའ། ད་ལོ་དྲུག་པའི་ལབ་རྩེ་བསྟོད་སྐབས།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མི་མང་བརྒྱ་ཚོགས་སྟོང་འདུས་དེའི་ནང་ནས་ཕྱུག་པོའི་རྟ་ཤེད་དང་
ཡོད་པོའི་ནོམ་ ཤེད་ཀྱིས་བརྙས་བཅོས་གང་མང་བྱས་པར་མ་ཟད།
དེ་རིང་རང་སྡེ་མཚོ་མོ་འཚོགས་པའི་ཁྲོམ་ཆེན་འདིའི་མདུན་ནས་ངེད་
གཉིས་ཀྱིས་ཀྱང་འགག་བཟའི་ཇོ་རུ་ལྟར་རྟ་འདོ་བའི་བང་ཁ་འགྲན་
ནས། རྒྱལ་ཁ་སུ་ཐོབ་ལ་རོང་ཚ་བཀྲ་ཤིས་མཚོ་དབང་བའི་རྟ་རྒྱུག་
རྒྱལ་འཇོག་ཅིག་བྱེད་རྒྱུ་བྱས་ན། ཁྱོད་ལ་དེའི་སྤོབས་པ་ཨེ་ཡོད།
ཡོད་ན་ཤོག་དང་ད་ལྟ་རྟིང་ཐག་གཅོད། གལ་ཏེ་མེད་ན་ཁྱོད་ཀྱི་
སྙིང་སྡུག་དེ་ཞག་གསུམ་ལ་ངའི་ཉལ་རོགས་བྱེད་པར་མངག་དགོས་
ཟེར་ནས་མི་མང་དེའི་ནང་ནས་ཁྱད་གསོད་ཀྱི་སྐད་ཆ་མང་པོ་གྱ་ཚོམ་
དུ་སྨྲས་རབས་མང་། དེར་རྟ་མགྲིན་རྡོ་རྗེ་ཚིག་པ་ཟོས་ཏེ། རྟའི་
བཟང་ངན་ལ་ཁྱད་པར་ཇི་འདྲ་ཡོད་མི་ཤེས། བང་རྩལ་ཧ་ལམ་
འདྲ་ཡང་། དེ་ལྟ་བུའི་ལེགས་ཉེས་བསྡུར་དགོས་པའི་རྒྱུ་མཚན་་
ཅིའང་མ་མཆིས་བསམས་ནས། རྟའི་བང་ཁ་འགྲན་ནས་ ཅི་བྱ།
དེ་ནི་དོན་མེད་འཆོལ་བོ་དང་སྙིང་མེད་སྡར་མ་རྣམས་ཀྱི་ལས་ཀ་ཡིན་
པས་ཡ་མཚར་བ་ཅི་ཡང་མེད། ཁྱོད་ཀྱི་རྟ་བཟང་ན་དེ་ནི་ཕྱུག་པོའི་
ནོམ་ སྟོབས་ལས་བྱུང་བ་ཡིན་པ་ལས་ཁྱོད་རང་ལ་མཐུ་དང་ནུས་་་
པའམ་དཔའ་རྩལ་གཞན་དང་མི་མཐུན་པ་ཞིག་ཡོད་པ་ག་ལ་ཡིན།
ཞེས་པ་ལ། ཨོ–། ཁྱོད་དེ་འདྲའི་དཔའ་བོ་སྙིང་སྟོབས་ཅན་
ཞིག་ཡིན་ན། ངེད་གཉིས་དཔའ་བོའི་དཔུང་ཁ་དང་རྣོན་པོའི་་་
མཚོན་ཁ་འགྲན་ནས་སུ་དཔའ་གང་ངར་ལ་བལྟས་ནའང་ཆོག་ཟེར་
ནས་རལ་གྲི་བཏོན་ནས་མཆོངས་བྱུང་བ་ཉེར་འཁོད་པ་རྣམས་ཀྱིས་



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས། །
བཟུང་ནས་བར་བཤོལ། དེ་ནས་ལོ་ལོན་དང་བསམ་ཤེས་ཚང་མས་
ཀྱང་དེ་རིང་ཡུལ་ལྷ་གཞི་བདག་ལ་བསང་མཆོད་བྱས་ནས་རྟེན་འབྲེལ་
གྱི་འགོ་སྒྲིག་སྐབས་འདིར་གྱོད་སྣ་ཁ་མཆུ་ལ་གཏུགས་ན་ཁྱོད་གཉིས་
ཕར་ཞོག སྲིད་སྡེ་ཡོངས་ཀྱི་བྱ་བ་ལམ་དུ་མི་འགྲོ་བའི་ཉེན་ཁ་ཡོད་
ཟེར་ནས་ཁ་ཏ་སློབ་གསོ་ཡང་ཡང་བྱས་ཀྱང་། དི་བཟུང་ནས་མ་
ཐུབ་པར་དཀའ་རབས་མང་པོ་བཤད་རྒྱུ་ཡོད།”
དེར་རྒན་མོས་མནའ་མ་ལ་ལས་ཕྱི་འདེད་སོགས་བྱེད་རྒྱུ་ཕར་
བཞག་ནས“བཙན་པོར་བཙན་ཚོད་མེད་ན་མི་གསོན་པོའི་སྟེང་ནས་
དུང་བརྐོ་ཟེར་བ་འདི་ལྟ་བུ་ལ་ཟེར། ལས་ བཅོལ་ སའི་ ལྷ་ མེད།
བདེན་བཤད་སའི་དཔོན་ཡང་མེད་པ་འདི་འཇིག་རྟེན་གང་གི་ལུགས་
རེད”ཟེར།
བཀྲ་ཤིས་མཚོས་ཨ་ནེའི་བློ་ཁ་ཅུང་ཙམ་འགྱུར་བ་ཤེས་ཏེ་སྨྲས་
“ཨ་ མ་ ལགས། བཟོད་པ་བསྒོམས་ནས་ བསྒོམ་ཚོད་མེད།
ད་ལོ་བལ་འབྲེག་སྐབས། རྐང་བསོད་ (རྐང་ཚ་བསོད་ནམས་་་་་
གྲགས་པ)ཚང་ལ་བལ་འབྲེག་རོགས་བྱེད་དུ་སོང་ཉིན་དེར་ཡང༌།
ཨ། ཁྲ་ ཤུལ་ རྟ་ རྡོར་ ཞེས་ པའི་ དཔའ་ བོ་ འདི་ ལ་ ལྟོས་ དང༌།
རང་ཁ་ཙམ་ཡང་མི་སོས་པར་གཞན་ལ་གཡོག་བྱེད་པ་འདི་ཡ་མཚར།
གཡོག་ཟས་གཡོག་ཆུ་ལ་བརྟེན་ནས་ཆུང་མ་གསོ་བ་འདི་དཔའ་བོའི་
དཔའ་རྟགས་ཡིན་ནམ། ཟེར་ནས་ངོ་མཚང་འབྲུ་བའི་སྐད་ཆ་མང་
པོ་བཤད་རབས་ཟེར། དེར་རྟ་མགྲིན་རྡོ་རྗེས་ངས་ལས་ཅི་བྱེད་ཁྱོད་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལ་སྐབས་སུ་མ་བབ། འཕྲོག་བཅོམ་གྱི་ལས་ལ་བརྟེན་ནས་རང་ཁ་
གསོ་མཁན་རྣམས་ངོ་མི་ཚ་ན། ངས་གཡོག་ཟས་གཡོག་ཆུ་ལ་བརྟེན་
ནས་ཆུང་མ་གསོས་པར་མི་བཟང་བ་ཅི་ཡོད། ཅེས་ཏེ་ཕན་ཚུན་
གཉིས་ཀས་འབྲས་བུ་མེད་པའི་ཁ་འཐབ་མང་པོ་བྱས་སྐད། དེར་
སྟག་ལུང་ཆོས་སྐྱབས་ཀྱིས་དཔའ་ཡོད་ན་ཁེར་གཏུག་བྱེད་ཆོག དེ་
རིང་མི་མང་ ས་ འདིར་ངོ་མཚང་བྲུས་ པ་དཔའ་རྟགས་ ག་ ལ་ ཡིན།
བྱ་བྱེད་མང་ན་རང་ཉིད་འཕུང་བའི་རྒྱུ་རུ་འགྱུར་སྲིད། ངེད་ཅག་
ཚང་མ་ཡོད་ས་ནས་དེ་འདྲ་མ་བྱེད། ཅེས་བར་བཤོལ་ཡང༌། དེས་
ཁ་ཏ་ལ་མི་ཉན་པར་མ་ཟད། ཆ་ཆོ་མེད་པའི་སྟོང་བཤད་ཀྱིས་ཅི་
ཕན། བང་ཁ་འགྲན་བྱེད་ཀྱི་རྟ་ནི་སྤྲང་ཕྲུག་ཁྱོད་ལ་མེད། དེས་ན་
ངེད་གཉིས་གྲི་ཁ་འགྲན་ན་ཁྱོད་ལ་གྲི་ཆག་ཅིག་ཨེ་ཡོད། ང་སོད་ན་
གཟུ་སྒོ་ཁྲིམས་སྒོ་ཕར་ཞོག སྐར་གང་གི་སྟོང་ཡང་མི་དགོས་པ་ངས་
ཁས་ལེན་དམ་བཅའ་བྱེད། གལ་ཏེ་ངས་སོད་ན་སྟོང་གཉིས་ལོག་
འཇལ་བྱེད་རྒྱུའང་ངས་ཁས་ལེན་དམ་བཅའ་བྱེད། ཟེར་ནས་རལ་
གྲིའི་ཡུ་བ་ནས་བཟུང་སྟེ་རྫིག་རྫིག་བྱས་རབས་ཟེར། དེར་ཨ་མེས་
བསྟན་པ་ཡར་འཕེལ་གྱིས་ཁ་ཏ་ནན་དུ་བྱས་པས། མཐར་འབྲས་
མེད་དུ་ལུས། ད་ཅི་བཤད་ཀྱང་བཟོད་པ་བསྒོམས་ནས་བསྒོམ་ཚོད་
མེད།”
འདིར་བཀྲ་ཤིས་མཚོའི་སེམས་ལ། ཚོགས་མཆོད་སེར་ཕྲེང་
གི་ཉིན་དང་དྲུག་པའི་ཤིང་ལོང་གི་སྐབས་སོགས་སུ་བརྙས་བཅོས་བྱས་
ཚུལ་དང་ངོ་མཚང་བྲུས་ཚུལ་སོགས་རེ་རེ་བཞིན་བཤད་དགོས་་་་་་
2O



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས། །
བསམས་ཀྱང༌། མང་ཆེ་ན་ཨ་ནེའི་ནད་ལ་གནོད་པར་དོགས་ཏེ་
མདོར་བསྡུས་ནས་མ་བཤད།
“ངས་དེ་སོགས་ཐོས་ནས། མ་རབས་ཀྱི་སྲོལ་ལ་དེ་ཡིན་འདི་
མིན་གྱི་གནས་ལུགས་མེད་པས་ཡང་བློ་མ་བདེ་བར། དེང་རབས་ཀྱི་
དུས་འདིར། རྒྱུ་ཡོད་ན་སྟོབས་ཡོད། སྟོབས་ཆེ་ན་འཕོང་བཙན།
རྒྱུ་འབྲས། དགེ་སྡིག དཀར་ནག བདེན་རྫུན་སོགས་དེ་ཚོས་
ཁ་ནས་བཤད་པ་ཙམ་དུ་མ་གཏོགས་མེད། དེ་བས་ཡག་ཐོག་བཟང་
ཐོག་འདི་ནས་ས་གཞན་ཞིག་ཏུ་སོང་ན་གྱོད་སྣ་ཁ་མཆུ་མི་འབྱུང་བ་དེ་
ཡིན། ཞེས་བཤད་ཀྱང་ངལ་བ་འབྲས་མེད་དུ་གྱུར་ཏེ་མ་ཕན།”
དེར་རྒན་མོ་ཅུང་ཟད་འགྱོད་སེམས་ཀྱི་ཚུལ་གྱིས་སྨྲས་པ།
“འོ་ན་ངའི་རྣ་ལམ་དུ་དེ་འདྲའི་ཚིག་ཟུར་ཙམ་ཡང་མི་འཇོག་
པ་ ཅི་ ཡིན། དེའི་ སྐབས་ ཁྱོད་ ཀྱི་ བསམ་ཚུལ་ ལྟར་ བྱས་ ཡོད་ན།
དོན་དག་འདི་མི་འབྱུང་བ་ཤས་ཆེ།”
“བཤད་རྒྱུ་མང་ན་ཁྱེད་ཀྱི་སེམས་ཁ་དཀྲུག་པར་དོགས་ནས་མ་
བཤད། དོན་དག་འདི་ལྟ་བུ་ཞིག་ཏུ་འགྱུར་འགྲོ་བ་ངའི་སེམས་ཀྱི་
དགུ་ཡུལ་དུའང་མ་ཤར།”
དེ་སྐད་ཟེར་བཞིན་ཡར་ལངས་ནས་འོ་ཇ་ཚ་མོ་གང་བླུགས་
ནས་ཨ་ནེའི་ལག་ཏུ་བཞག་སྟེ་ཡང་སྨྲས་པ། །
“གལ་ཏེ་ངའི་ཆེད་དུ་དོན་དག་ཅིག་བྱུང་ན། གྱོད་འདྲེ་དང་
འཕུང་གཞིའི་བུད་མེད་སྣ་ནག་མའི་གྲས་སུ་འཇོག་སྲིད། དེས་ན་ཁ་
མི་དྲོ། བཀྲ་ཡང་མི་ཤིས། རླུང་རྟ་རྒུད་ནས་རྟིང་སོར་ཅི་བྱས་ལམ་
21



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དུ་མི་འགྲོ་བ་ཁྱོད་ཀྱིས་མི་ཤེས་ག་ལ་སྲིད། དེས་ན་ཤེས་བཞིན་དུ་ང་
ཚོ་ཕྱེ་ལེབ་ལྕེབ་འདྲེ་མ་ལྟར་གྱོད་སྣ་ཁ་མཆུའི་མེ་འོབས་སུ་ཇི་མི་སྙམ་
པར་ལྕེབ་དོན་ཅི་ཡོད་ཅེས་ཡང་ཡང་ཞུ་བ་བྱས་ཀྱང་། ངས་ཕ་ཡུལ་
དོར་ནས་འགྲོ་དགོས་དོན་མེད། མི་སྲོག་ལེན་པའི་གཤེད་མ་ང་མིན།
གཞན་ནོར་འཕྲོག་པའི་ཆོམ་རྐུན་ཡང་ང་མིན། ནག་ཉེས་བ་སྤུ་ཙམ་
ཡང་མེད་ས་ན། རང་གི་སྐྱེ་ས་སྐྱེ་ཡུལ་རྒྱབ་ཏུ་བསྐྱུར་ནས་ཁྱི་ལྡོམ་
བཞིན་དུ་མི་ཡུལ་འཁྱམ་དོན་གཏན་ནས་མེད་ཟེར་ནས། ཉན་རྒྱུ་
ཕར་ཞོག རྣ་བ་ཙམ་ཡང་མི་གཡོར།”
དེ་རྣམས་ཐོས་པས་རྒན་མོའི་སེམས་ལའང་དཔའ་ངར་ཅུང་
ཟད་སྐྱེས་ནས་སྨྲས་པ། །
“འོ་ལེ། སྤྱིར་ན་ང་ཚོས་ཕ་ཡུལ་སྤངས་ནས་མི་ཡུལ་འགྲིམ་
དགོས་དོན་མེད། ཕ་ཡུལ་ལ་ཞེ་མི་ཆགས་པ་སུ་ཡོད། ཕ་ཡུལ་གྲོག་
མོའི་འགྲམ་ཡིན་རུང་སྐྱིད་ཟེར་བའི་ཁ་དཔེའང་ཡོད། འོན་ཀྱང་
གཉོམ་ཆུང་གིས་བཙན་པོའི་དོ་ཡ་མི་ཡོང་བར་ཐབས་ཟད་པའི་ཉིན་
མོར་ས་མཐའ་སྡེ་མཐའ་ཡིན་རུང་མི་འགྲིམ་ཀ་མེད་རེད།”
བཀྲ་ཤིས་མཚོས་ཨ་ནེར་དཔའ་སེམས་ཅུང་སྐྱེས་ཡོད་པ་ཤེས་ཏེ།
ད་དུང་སྙིང་ཕུར་རེ་གདབ་ཐུབ་ན་མོའི་སེམས་ཀྱི་སྡུག་བསྔལ་ཇེ་ཉུང་
དུ་འགྲོ། དེས་ན་ནད་ལའང་ཕན། ད་ཅི་བཤད་ཀྱང་དོན་དག་
བྱུང་ཚར་བས་ཕྱི་འགྱོད་ནི་ལུས་སེམས་འཇོམས་བྱེད་ཀྱི་རྒྱུ་རུ་འགྱུར་
བ་ལས་དོན་དག་ལ་མི་ཕན་སྙམ་ནས་ཡང་སྨྲས་པ།
“ ཕོ་ལས་ངན་ལ་ཁ་མཆུ་རང་འཁོར་ཡིན་ནའང་འདྲ། མོ་
22



སྒྲུང་གཏམ • སྟོན་མཇུག་ཏུ་བྱུང་བའི་གཏམ་རྒྱུད་རྟ་ནག་སྒྲོག་འགྲོས།
ལས་ངན་ལ་མུ་གེ་རང་འགྲུབ་ཡིན་ནའང་འདྲ། དོན་དག་འདི་ང་
ཚོའི་མགོར་བཙན་གྱིས་བཞག་པ་ཡིན་པ་ནི་རྒན་སྐྲ་དཀར་མན་ཆད། །
གཞོན་སོ་དཀར་ཡན་ཆད་ན་མི་ཤེས་མཁན་གཅིག་ཀྱང་མེད། ཁོས་
རྒྱུ་ཡོད་ན་དཔའ་ཡང་རང་ཤུགས་སུ་ལོས་ཡོད་སྙམ་པས། ཅི་བྱས་
ཀྱང་གཡོལ་ཐབས་ཟད་ནས། མཐར་ཁོའི་བསམ་སྲོལ་ལྟར་གྲི་ཁ་
འགྲན་ཏེ་རྟིང་ཐག་གཅོད་དགོས་བྱུང་། དེ་ཡང་ཁོས་བཤད་པ་་
བཞིན་ཏེ་ཡུལ་གྱི་དཔེ་ལུགས་ལྟར་སུས་སུ་བསད་ཀྱང་ཁྲིམས་སྒོར་གྱོད་
མི་རྒྱག་རྒྱུའི་འབའ་ཡིག་བྲིས། ཁྲ་ཤུལ་བསོད་བཀྲ་དང་རྟ་རྫོང་ཐར་
འབུམ་གཉིས་དཔང་པོར་བཞག་ནས་ གྲི་ཁ་འགྲན་པས་སྣ་འདི་ལ་
གཏུགས། སྤྱིར་ན་རྒྱ་ཡིག་ཐོག་དང་བོད་ཚིག་ཐོག་ཟེར་བའི་ཁ་དཔེ་
ཡོད་མོད། འོན་ཀྱང་ད་སྐབས་དེ་ཚང་ཚིག་ཐོག་ནས་མ་བསྡད་པར་
གཉེར་ཚང་ལ་གཏུགས་པ་འདི་ལྟར་རེད། ཨ་མ་ལགས། ཁྱོད་
ཀྱིས་དེ་འདྲའི་སེམས་ཁྲལ་བྱེད་མི་དགོས། ཧ་ལས་ན་སྟོང་རྒྱག་
དགོས་པ་ལས་གཞན་ཅི་བྱེད།”
དེར་རྒན་མོས“སྲོག་སྐྱིན་ལ་སྲོག་མ་ཤོར་ན། སྟོང་ནི་ལོས་
རྒྱག”ཟེར། །
དེ་མིན་ད་དུང་ཚིག་འགའ་རེ་བཤད་བྱུང་བའི་ཚུགས་ཀ་ཡོད་
ཀྱང༌། འབྲོག་དགོན་ཐང་གི་རླུང་དམར་གྱིས་ཁྱེར་བས་ཅི་བཤད་
སུས་ཀྱང་མ་ཐོས། མོའི་རིད་ཅིང་གཉེར་མས་གང་བའི་གདོང་དུ་
མཆི་མ་ཉིལ་ལེ་བ་སྟེ། དཔེར་ན་དབྱར་གྱི་དུས་སུ་ཆར་རྒྱུན་དལ་
གྱིས་བབས་པ་ན་སྦྲུའི་རེ་ལྟའི་སྲུབས་ནས་ཐིགས་ཆུ་ཁྲ་ལམ་ལམ་་་
23



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཛུམ་བྱུང་བ་དང་འདྲ།
རོང་ཚ་བཀྲ་ཤིས་མཚོ་སྒོར་བུད་ནས་ལག་པ་ཐོད་པར་བཞག་
སྟེ་བར་སྣང་ལ་བལྟས་པས། ཉི་མ་ནི་ཐག་པས་ཐུང་བརྟོད་བྱས་པ་
ལྟར་འགུལ་མེད་དུ་དམར་ ཀོར་རེར་འདུག དེ་ནས་ ཕ་ཡུལ་ གྱི་་
ཕྱོགས་སུ་བལྟས་པས། བྲ་ཐང་རིང་མོའི་ ཐང་དཀྱིལ་དུ་བསེར་་་
འཚུབ་ཆེན་པོ་ཞིག་གིས་ས་རྡུལ་བར་སྣང་དུ་དྲངས་ཏེ་གནམ་ལ་ཀ་བ་
བཙུགས་པ་བཞིན་ནག་ཡོར་ཡོར་ལྷོ་ཕྱོགས་སུ་འགྲོ་བཞིན་པ་དང༌།
བྱིའུ་དམག་གི་དཔུང་ཆེན་པོ་ཞིག་ནག་སོག་སོག་ཡར་འཕུར། ནག་
སོག་སོག་མར་བབས་ནས་དལ་མེད་དུ་ལས་ལ་བརྩོན་བཞིན་པའམ་
ཁྱིམ་མཚེས་གཡས་གཡོན་གྱི་མཚེར་ཤུལ་ན་ཕོ་རོག་ལྟོགས་པ་ཁ་ཤས་
ཀྱིས་རུས་པ་སོགས་ལྟོ་འཚོལ་ཕྱིར་གཤོག་ལྷབ་ཀྱིས་ཕར་འགྲོ་ཚུར་ལྡིང་
བྱེད་བཞིན་པ་ལས་གཞན་སུ་དང་གང་ཡང་མ་མཐོང་།
1982ལོའི《སྦྲང་ཆར》དེབ་གཉིས་པ་ལས་བདམས།
24



སྒྲུང་གཏམ • དངོས་པོ།
དངོས་པོ།
བསེ་རུ།
རྒྱུ་འབྲས་ལའང་བསླུ་བ་ཡོད་པས་ན་དྲང་མོ་དྲང་བཞག་གི་
ཤན་འབྱེད་པ་ཞིག་ཤིན་ཏུ་དཀོན། དེའི་ཕྱིར་ཁྱོད་ཀྱིས་ང་རང་
གཞན་བརྟེན་སྲིན་འབུའི་རིགས་སུ་མི་བགྲང་བའི་ངེས་པ་ཡོངས་སུ་
བྲལ། གང་ལྟར་ཡང་ང་ཚོའི་རིགས་སུ་གྱུར་པ་འདི་དག་གནོད་འབུ་
རྣམས་དང་འདྲ་བར་མིའི་རིགས་ཀྱི་སེམས་དུག་ཕོག་སྟེ་ཉུང་ནས་ཉུང་
དུ་འགྲོ་མུས་ཡིན་ལ། ཐ་ན་ང་རང་གཅིག་པུ་ལས་སྤུན་ཟླ་གཞན་
རྣམས་ད་དུང་འཚོ་གཞེས་ཐུབ་ཡོད་མེད་དང་གྲངས་ཀ་ཅི་ཙམ་ཡོད་
པ་སོགས་ཀྱི་ཐད་ལ་ཡང་ད་ལྟའི་བར་གོ་ཐོས་ཅི་ཡང་མ་བྱུང་།
བདག་གི་ཁྱིམ་བདག་གམ་ཁང་བདག་སྟེ་མཚན་ཉིད་རིག་པའི་
མཁས་དབང་ཁོང་ནི་མི་ལོ་བཞི་བཅུའི་རིང་འཇིག་རྟེན་འདི་རུ་འཚོ་
སྡོད་བྱས་མྱོང་ལ། ཞོགས་པ་དེར། སྔོན་ཆད་ཁོ་བོས་མཐོང་མྱོང་
བ་དང་མ་མྱོང་བའི་མི་བཅུ་གྲངས་ཤིག་ཡར་བྲེལ་མར་བྲེལ་ངང་་་
འཚང་ཀ་ཤིག་ཤིག་གིས་ཁོའི་ཅ་ལག་རྣམས་ཐོག་ཁང་ཞོལ་གྱི་རླངས་
འཁོར་ཁ་ཤས་ནང་དབོར་དུས། ངས་གཞི་ནས་ཁོང་གི་ཚེ་ཡི་འཕེན་
པ་རྫོགས་ནས་འཇིག་རྟེན་གཞན་དུ་ཕྱིན་ཚར་བ་ཧ་གོ་བྱུང༌། །
ཉེན་རྟོག་པ་ན་རེ། ཁོང་གི་ཆུང་མ་སུ་རེད?
༥
་



，
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཁོང་གི་གྲོགས་པོ་ཀ་ན་རེ། ཡོད་མ་རེད། ཁོང་ལ།
ཉེན་རྟོག་པ་ན་རེ། ཁོང་གི་ཁྱིམ་བདག?
ཁོང་གི་གྲོགས་པོ་ཀ་ན་རེ། ཡོད་མ་རེད།
ཉེན་རྟོག་པ་ན་རེ། ཨོ། འོ་ན་ཁོང་གི་ཕ་མ?
ཁོང་གི་གྲོགས་པོ་ཀ་ན་རེ། ཡོད་མ་རེད། ད་ལྟ།
ཉེན་རྟོག་པ་ན་རེ། ཁོང་དྭ་ཕྲུག་ཨེ་རེད?
ཁོང་གི་གྲོགས་པོ་ཀ་ན་རེ། མ་རེད།
ཁོང་གི་གྲོགས་པོ་ཀ་ནི་ལོ་སུམ་ཅུ་ཡས་མས་ཀྱི་བུད་མེད་ཅིག་
ཡིན། ང་ཁང་པ་འདིར་སྤོར་བའི་ཕྱི་ལོར་ཁོང་དང་བུད་མེད་ཀ་
གཉིས་འཕྲད་ཅིང་ལུས་འབྲེལ་བྱུང་། ཞིབ་བརྩིས་བརྒྱབ་ན་ད་ལྟའི་
བར་མི་ལོ་བདུན་དང་ཕྱེད་ཀ་ཕྱིན་ཚར། །
ཉིན་ཞིག་གི་ས་སྲོད་དུས་སུ། སྒེའུ་ཁུང་ལས་བསྲིངས་པའི་ཉི་
འོད་སེར་པོ་སྒྲོག་ཙེའི་སྒང་ནས་ཤར་ཕྱོགས་ཀྱི་གྱང་ལྡེབས་ལ་ག་ལེར་
ནུར་ཚར། ང་དགའ་ཐག་ཆོད་པའི་ངང་སྒྲོག་ཙེའི་སྟེང་གི་དྲོད་ལྷག་
ཁྲོད་ནས་མཆོང་རྒྱུག་བྱས་ཤིང༌། ཁོང་གི་ཡི་གེ་མག་མོག་དང་རི་མོ་
རབ་རིབ་ཕར་བསྣོལ་ཚུར་འཁྲིལ་བྱས་པའི་དཔེ་ཆ་དང་འབྲི་དེབ་ཁ་
ཤས་ཀྱི་བར་གསེང་ནས་ངལ་གསོ་བརྒྱབ་ལ། སྣག་བུམ་དང་སྨྱུག་
སྒྲོམ་གྱི་བཟོ་རྩལ་ལ་མྱོང་རོལ་བྱེད་ཀྱིན་པའི་དུས་ལ། ཁོང་ཕྱིར་
ལོག་བྱུང༌། ཁོས་མཐོང་དོགས་ཀྱིས་ང་རང་སྐྲག་ཐག་ཆོད་པའི་ངང་
རས་ཁྲ་བོ་ལས་གྲུབ་པའི་གནམ་གཅལ་གྱི་ཟུར་ཞིག་ལ་སྙེག་གང་ཐུབ་
བྱས། གཏན་དུ་སྟབས་ལེགས་པ་ཞིག་ནི་ཁོ་བོའི་ལུས་མདོག་དང་
26



སྒྲུང་གཏམ . དངོས་པོ།
རས་ཁྲའི་སྟེང་གི་མེ་ཏོག་གི་གེ་སར་གཉིས་ཕལ་ཆེར་འདྲ་མཚུངས་
ཡིན་ པས། ད་ ལྟའི་ བར་ ཁོང་ གིས་ ང་ རང་ མཐོང་ མེད་ པ་ འདྲ།
གཅིག་བྱས་ན་ཁེར་རྐྱང་དུ་མནོ་བསམ་གཏོང་བར་སྤྲོ་བའི་མི་ཧྲེངས་
ཁོང་ནི་གཞན་དང་འགྲོ་འོང་བྱེད་པར་དགའ་པོ་མེད་ནའང་རང་ལ་
གནོད་འཚེ་མི་གཏོང་བའི་ཁེར་རྐྱང་གི་སྡོད་རོགས་ཤིག་ཅི་ནས་ཀྱང་
ཡོད་དགོས་པ་ཡིན་སྲིད། གང་ལྟར་ཡང་ཁོང་ནི་བདག་གི་ཁྱིམ་
བདག་གམ་ཁང་བདག་ཡིན་པ་ནི་བསྙོན་དུ་མེད་པའི་དོན་དངོས་ཤིག་
ཡིན། ཁོང་ཕྱིར་ལོག་དུས་བུད་མེད་ཅིག་རྗེས་སུ་ཁྲིད་ཡོད།
ཁོང་ན་རེ། ཡར་ཕེབས།
བུད་མེད་ན་རེ། ལགས་སོ། །
ཁོང་ན་རེ། གནས་འདི་ནི་གྲོང་ཁྱེར་ལྟེ་བ་རེད། མི་ལ་
མཚོན་ན་འདི། །
ཁོང་གིས་འཆད་ཞོར་དུ་རང་གི་ལྟེ་བའི་དྲང་ཐད་ལ་མཛུབ་མོ་
འཛུགས་ཙམ་བྱས།
བུད་མེད་དེ་ཡང་སྨྲ་མཁས་ལྕེ་བདེའམ་ཡང་ན་ཁ་གཟེར་པོ་
ཞིག་ཡིན་པ་ངས་རྗེས་སུ་ལག་ལེན་ཁྲོད་ར་སྤྲོད་བྱས་ཟིན། བུད་
མེད་དེ་ནི་ཁོང་གི་གྲོགས་པོ་ཀ་རེད། མོ་ན་རེ། ཨ་ཙི་ཙི། གྲོང་
ཁྱེར་འདིའི་ཨ་མ་ལགས་སུ་རེད། ལྟེ་ཐག་འདི་འདྲའི་སྦོམ་པ་ལ་
ཨང་། བུད་མེད་ཀ་རང་གི་ཀུ་རེ་ལ་ཡིད་ཚིམས་པའི་གད་མོ་ལྷག་
ལྷག་བགད། མཛེས་སྡུག་ཅེས་པའི་ཐ་སྙད་དང་བར་ཐག་ཅུང་རིང༌
བའི་བུད་མེད་ ཀ་ནི་སྤྱིར་བཏང་གི་ཚུལ་འཆོས་ལ་ སྤྲོ་བར་ སྣང་ སྟེ།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མོས་ཕར་རྒྱུག་ཚུར་རྒྱུག་ངང་ཁང་མིག་རེ་རེ་བཞིན་ལྟ་བཤེར་ཙམ་
བྱས་རྗེས་ཧང་སངས་པའི་རྣམ་པ་ཞིག་ སྟོན་ཞོར་མིག་ཟུང་ཁོང་གི་
གྱང་ལྡེབས་ཕྱེད་ཟིན་པའི་དཔེ་སྒྲོམ་ལ་ཅེར་ཏེ། ཨ་ཙི་ཙི་འདི་་་
འདྲའི་དཔེ་དེབ་མང་པོ་ཞིག—དངུལ་ག་ཚད་ཀྱིས་ཉོས་པ་རེད་ཅེད་
སྐད་བརྒྱབ་ཅིང་སྤྲོ་བ་འགོག་ཏུ་མེད་པ་མཚོན་པའི་ཚབ་ལ་ལག་པ་
ཐལ་མོ་སྦྱར་ཅིང་བྲང་ཁ་དང་རྒྱབ་གཞུང་དུས་མི་མཉམ་པའི་ངང་
ཕར་གཡོ་ཚུར་གཡོ་ཐེངས་འགའ་བྱས། །
མིའི་རིགས་ཀྱི་སེམས་ཀྱི་སྨན་དང་རིག་པའི་བཅུད་འདི་རིགས་
ནི་དངུལ་ལོར་གྱིས་གཞལ་ཐབས་བྲལ་བ་ཞིག་རེད། ཁོང་གིས་ཐབ་
ཚང་ནང་ནས་སྐད་ཆེན་པོས་དེ་ལྟར་ལབ་ཀྱིན་སྒོ་ཕྱིར་ཐོན། ཐབ་
ཚང་གི་སྒོ་ཕྱིར་ཐོན་དུས་ཁོང་གི་གཟིམས་ ཤག་དང་ལས་སྒྲུབ་ཁང་
ཉིས་གོ་ཆོད་པའི་ཁང་པ་ཆེན་པོ་དེར་བསླེབས་ལ། དེ་ནི་ང་རང་
ནམ་རྒྱུན་སྡོད་སྤྲོ་བའི་གནས་ཀྱང་ཡིན། དེའི་རྒྱུ་མཚན་གཙོ་བོ་ནི་
ཁང་པ་འདིའི་ཁྱོན་ཡངས་ཤིང་སྒེའུ་ཁུང་ཆེ་བ་མ་ཟད་གཙང་སྦྲ་་་
ལེགས་ལ་རོལ་རྩེད་ཀྱི་ཡོ་ཆས་ཀྱང་མང་ཙམ་འདུག་སྟེ། བཀོད་པ་
ཞིབ་ཚགས་ཤིང་ཚོས་གཞི་མཛེས་པའི་འཕྲུལ་ཆས། གནའ་བོའི་
བཟོ་རྩལ་གྱི་རྙོག་འཛིང་ལ་ལད་ཟློས་བྱས་པའི་པར་སྒྲོམ་དང་དེའི་
ནང་གི་ཡུལ་ལྗོངས་རྫུན་མ། འོད་མདངས་སྙོམས་པའི་གློག་ཞུའི་
འོག་ན་ལྷུན་ཆགས་སེ་བརྩིགས་པའི་དཔེ་དེབ། ད་དུང་རྣ་བར་
འཇེབས་པའི་རོལ་དབྱངས་དང་ཕོ་མོ་འདོད་པའི་ལས་ལ་ཞུགས་དུས་
ཀྱི་འཛེམ་མེད་ཟོལ་བྲལ་དང་འཁུན་སྒྲའི་འགྱུར་ཁུགས། འདི་དང་
་



སྒྲུང་གཏམ • དངོས་པོ། །
འདི་དག་གིས་ཁོ་བོའི་ཡིད་ཀྱི་དང་བ་ཡོངས་སུ་འདྲེན་ཐུབ། འོན་
ཀྱང༌། སྐབས་དང་སྐབས་སུ་ང་ལ་སྐུང་ས་འཛུལ་ཡུལ་མེད་པའི་
སྣང་བ་སྐྱོ་བོ་སྐྱེ་ཞིང་གནས་འདི་དང་གཏན་དུ་གྱེས་དགོས་པའི་་་་
འཆར་སྒོའང་སྐྱེ། དཔེར་ན་ཉིན་དེར་བུད་མེད་ཀ་ཡི་སྟོད་གོས་ཀྱི་
གོང་བ་དང་སྐེ་འཇིང་བར་ནས་འཐུལ་འོང་བའི་སྦྱར་བྱུང་གི་དྲི་མས་
ང་རང་སྤོར་སྐྱོད་མི་བྱེད་ཐབས་མེད་བཟོས། དེ་ལས་ཀྱང་ཉེན་ཁ་
ཚ་བ་ཞིག་ནི་ང་རང་གནམ་གཅལ་གྱི་རི་མོའི་མེ་ཏོག་གི་ཟེའུ་འབྲུ་
གཅིག་ནས་གཅིག་བར་ག་ལེར་སྤོར་སྐྱོད་བྱེད་སྒང་དུ་བུད་མེད་ཀ་ཡི་
ཞིབ་འཚོལ་གྱི་མིག་མདའ་ཐེངས་གཉིས་ཕོག་བྱུང༌། ངས་ཀྱང་མིག་
མདའ་དེ་ལས་མིའི་རིགས་ལ་གདོད་མ་ནས་འགྲོགས་པའི་བརྐམ་་་
ཆགས་སམ་འདོད་སྲེད་ཧ་ཅང་ཞིབ་ཚགས་ངང་ཚོར་བྱུང༌། གསལ་
བོར་བཤད་ན། མིའི་རིགས་ཀྱི་སྣང་ངོར་འཁྱུག་ཙམ་གྱིས་ཀྱང་་་་
འཁྱུག་ཙམ་ལ་ཡལ་འགྲོ་བའི་སྣང་ཚུལ་དེ་རིགས་ང་ལ་མཚོན་ན་ཧ་
ཅང་དལ་ཞིང་ཞིབ་ཚགས་ཀྱི་བརྒྱུད་རིམ་ཞིག་ཡིན་པས་འབྱམས་ཀླས་
པའི་དུས་ཚོད་ལ་ཆུ་ཚོད་ཀྱི་སྡེ་ཚན་ཞིག་བཟོས་ཚེ། བདག་གི་ཆུ་
ཚོད་ནི་མིའི་རིགས་ཀྱི་དོན་སྤྱི་དེ་ལས་གྱ་ནོམ་པ་ཞིག་ཡིན།
ང་རང་ཨི་ཁུང་ཆུང་ཆུང་ཞིག་གི་སྲུབས་སུ་སྐུང་འཛུལ་བྱས།
བུད་མེད་ཀ་ཡིས། ཨ་མ—གདོན་འདྲེ་ཞིག་འདུག་ཅེས་སྐད་
ཅོར་རྒྱག་གིན་ཁོང་གི་དཔུང་བར་འཐམས་ནས་མུ་མཐུད་དེ་ཕ་གི—
ཕ་གིར་ངས་ཅི་ཞིག་མཐོང་བྱུང་གདོན་འདྲེ་མཐོང་བྱུང་ཞེས་དངངས་
སྐྲག་གི་ཚུལ་བསྟན་ཅིང་ང་སྐུང་སའི་ཨི་ཁུང་གི་ཕྱོགས་སུ་མཛུབ་སྟོན་
t



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བྱས།
བུད་མེད་ཀ་ཡིས་སྔར་བཞིན་དངངས་སྐྲག་གི་ཚུལ་བསྟན་ཅིང་
མགོ་བོ་དང་ལུས་སྟོད་ཁོང་གི་པང་དུ་ཤུགས་ཀྱིས་བསྙེས། ཁོང་གིས་
ཀྱང་དཔུང་བ་གཡོན་པ་ཀ་ཡི་རྒྱབ་གཞུང་ནས་འཐམས་ཤིང་ལག་པས་
གོ་སྐབས་མ་ཤོར་བའི་ངང་ཀ་ཡི་བྲང་གཞུང་ནས་འབུར་དུ་ཐོན་ཞིང་
ལྷེམ་ལྷེམ་འགུལ་གྱིན་པའི་གནས་དེ་ལ་རྡེབ་རྡེབ་བྱེད་ཀྱིན། ག་རེ?
གདོན་འདྲེ? གདོན་འདྲེ་ནི་མིའི་སེམས་ཁོང་དུ་གནས་པ་ཞིག་ཡིན་
པས་ཆུ་བུར་མིག་གིས་མཐོང་ག་ལ་སྲིད—མིག་འཕྲུལ་མིན་ནམ་ཟེར།
ཀ་ཡིས་སྔར་ལྟར་ཨུ་ཚུགས་སྒོས་དངོས་འབྲེལ་གདོན་འདྲེ་རེད—མིག་
གཅིག་པུ་ལས་ཅི་ཡང་མི་འདུག——མིག་ཅིག—མིག་ཅིག་འགྲོ་གིན་
འདུག་ཟེར། །
ཨི་ཁུང་གི་སྲུབས་ཀ་ནས་ངས་སྔར་ལྟར་ཁོང་གི་ངོ་གདོང་ཆ་
ཚང་མཐོང་ཐུབ། ཁོང་གི་མིག་ཟུང་ལ་ཡང་ཞེད་སྣང་གི་འོད་་་་
མདངས་བན་བུན་ཞིག་འཁྲིལ་འདུག་སྟེ། ཞེད་སྣང་དེ་ནི་བུད་མེད་
ཀ་ཡི་ལབ་རྡོལ་ལས་བྱུང་བ་ཞིག་ལས་ཁོང་བུད་མེད་ཀ་ཡི་མཐོང་སྣང་
ལ་ཡིད་ཆེས་བྱས་པའི་རྟགས་མཚན་ནི་མ་ཡིན་པ་འདྲ། དེའི་ཕྱིར།
གཅིག་བྱས་ན་ཁོང་གི་སེམས་སུ་འགྱོད་པ་དང་བཅས་ཏེ་རང་གིས་
བུད་མེད་གླེན་མ་ཞིག་གམ་སྨྱོ་ནད་ཚ་བ་ཞིག་ཁྲིད་ཡོང་བ་མ་ཡིན་ནམ་
སྙམ་གྱིན་འདུག ཁོང་གིས་ངང་རྒྱུད་ཐུང་བའི་ཚུལ་གྱིས། ག་རེ་
མིག—སུའི་མིག་ཅེས་དྲིས། །
གནམ་གཅལ་ངོས་སུ་མིག་ ཅིག་འགྲོ་གིན་འདུག —མིག་ཅིག
།
3O



སྒྲུང་གཏམ - དངོས་པོ། །
བུད་མེད་ཀྱི་སྐད་དེས་ང་རང་འཇིགས་ཡེར་བ་ཞིག་བཟོས། ང་ཁོ་
ཚོའི་ལག་ཏུ་ཚུད་པའི་མཇུག་འབྲས་ནི་ལྔ་ལམ་དུ་འགྲོ་བ་ལས་་་་་་
གདམས་གསེས་གཞན་ཕལ་ཆེར་ཡོད་སྲིད་ཀྱི་མ་རེད། དམག་་་་་
འཁྲུག་དང་ཆབ་སྲིད་ཀྱི་རོལ་རྩེད་ཁྲོད་འཚར་ལོངས་བྱུང་བའི་མིའི་
རིགས་ལ་མཚོན་ན་སྲོག་གཅོད་དམ་ཕ་རོལ་པོར་མནར་གཅོད་གཏོང་
བའི་གོ་སྐབས་རྙེད་པ་ནི་བརྩེ་བྲལ་དུས་ཚོད་ཀྱི་སྡེར་དཀྱིལ་ལ་ཚེ་སྲོག་
ལྷུང་བ་དང་གཉིས་སུ་མེད། ཏག་ཏག་སྐབས་དེ་ལ་འཚོལ་བཤེར་གྱི་
མིག་འབྲས་བཞི་ཕལ་ཆེར་དུས་མཉམ་ངང་གནམ་གཅལ་གྱི་ངོས་ནས་
སྐར་མདའ་བཞིན་འཁྱུག་འགྲོས་ཁ་ཤས་བྱས། (འཁྱུག་འགྲོས་དེ་ཡང་
ཁོ་བོའི་དུས་ཚོད་ཀྱི་ཚད་གཞི་ལྟར་ན་རུས་སྦལ་ཞིག་སྤང་ཐང་གི་ཕར་
སྣེ་ནས་ཚུར་སྣེ་ལ་གོག་བགྲོད་བྱེད་པ་དང་མཚུངས།) ངའི་ལུས་
ཧྲིལ་པོར་ཁབ་ཀྱིས་གཙགས་པ་ལྟར་ཡུན་རིང་ཐུང་མི་སྙོམས་པའི་ན་
ཟུག་ཐེངས་འགར་ཐེབས། འོན་ཀྱང་ཁོང་གཉིས་ཀྱིས་རྒྱུན་ལྡན་མ་
ཡིན་པ་ཅི་ཡང་མ་མཐོང་བ་འདྲ། ཁོང་ན་རེ། ཆེས་མཐོ་ཚད་ལ་
འགྲེང་བའི་མིག་ནི་མཚན་ཉིད་རིག་པའི་དབང་བོ་དང་ཉི་མ་ལས་
ཡོད་མ་རེད། དེ་ལ་འཇིག་རྟེན་གྱི་མིག་ཀྱང་ཟེར།
བུད་མེད་དེའི་བརྐམ་ཆགས་ཀྱི་འཚོལ་གཤེར་གྱིས་ང་རང་་་་
མཐོང་བྱུང་བ་ནི་ཐེ་མི་ཚོམ་པའི་དོན་དངོས་ཤིག་རེད། ང་རང་ནི་
སེམས་ཅན་ཆུང་ཆུང་ཞིག་སྟེ་མིའི་བློ་ཡུལ་ལས་འགོངས་པའི་འབུ་སྲིན་
རིགས་ཤིག་གི་ཁོངས་སུ་གཏོགས། ངའི་ཕྱི་དབྱིབས་སམ་རྣམ་པ་
དང༌། ཆེ་ཆུང་། གྲུབ་ཚུལ་སོགས་གང་གི་ཆ་ནས་དཔྱད་ཀྱང་མིའི་
31



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རིགས་དང་དེའི་རིགས་སུ་གྱུར་པ་ཝ་མོ་འམ་སྤྱང་ཀི བྱི་ལ། ཁྱི་
སོགས་ ཀྱི་ མིག་ འབྲས་ དང༌ དབྱེ་ བ་ འབྱེད་ དཀའ་ བ་ ཞིག་ ཡིན།
གསལ་བོར་བཤད་ན། ང་ནི་མིག་སྒྲོམ་དང་མིག་ལྕིབས་སོགས་རྟེན་
ས་ཆགས་ཡུལ་གང་ཡང་མེད་པའི་མིག་འབྲས་ གསོན་པོ་ཁོ་ན་ཞིག་
ཡིན། ངའི་སྒལ་གཞུང་ན་སྐྱེས་པའི་རྔོག་མ་རིང་མོ་རྣམས་ཀྱང་བུད་
མེད་ཀྱི་རྫི་མ་དང་གཉིས་སུ་མ་མཆིས་ཤིང་། ངའི་ལུས་ལ་ད་དུང་རྫི་
མ་ལྟ་བུའི་རྐང་ལག་མང་པོ་ཞིག་སྐྱེས་ཡོད་ལ། རྐང་ལག་མང་པོ་
དེར་བརྟེན་ནས་རང་སྣང་གང་ཤར་གྱིས་རྩིག་ལྡེབས་དང་རྡོ་གཅལ།
འཕྲུལ་འཁོར་དང་ཁྱིམ་སྤྱོད་ཅ་ལག་གང་རུང་གི་ཟུར་དང་ངོས་ནས་
འགྲོ་སྐྱོད་བྱེད་ཐུབ། །
བུད་མེད་ཀ་ཐེངས་དང་པོར་ཡོང་བའི་མཚན་མོ་དེར་ཁོ་མོ་ང་
ཚོའི་ཁང་པ་རུ་ཞག་སྡོད་བྱས། ལོ་ལྔ་ནས་རིག་གནས་སྣ་ཚོགས་ལ་
སྦྱངས་ཤིང་ད་ལྟ་སྐྱེ་བོ་ཀུན་ལ་སེམས་ཀྱི་ཟས་སྣ་ཚོགས་བཟོ་བཞིན་
པའི་མ་བྱན་ཆེན་པོ་སྟེ། ཁོང་ནི་རང་ཉིད་གཅིག་པུར་སྡོད་པའམ་
བུད་མེད་དང་འདོད་པའི་ལས་ལ་ཞུགས་དུས་ད་གཟོད་རྫུ་བག་དང་
བྲལ་ཞིང་རང་ཉིད་དངོས་དེ་མངོན་པར་མཚོན་ཐུབ་པ་ཞིག་ཡིན།
རྗེས་སུ། ཁོང་དང་བུད་མེད་ཀ་བར་ལུས་འབྲེལ་བྱུང་བའི་གྲངས་
ཚད་རིམ་བཞིན་མང་དུ་ཕྱིན་ལ། ཐ་ན་བུད་མེད་ཀ་ཡིས་རང་ཉིད་
ཚུར་སྤོས་ནས་གཏན་སྡོད་བྱ་རྒྱུའི་རེ་བའང་བཏོན་མོད། ཁོང་གིས་
གཏིང་ཟབ་ཅིང་ཕུགས་རྟོགས་དཀའ་བའི་རྒྱུ་མཚན་སྣ་ཚོགས་ཀྱིས་
བསྒྲུབས་ཏེ་འཆར་གཞིའམ་བླང་བྱ་དེ་བེད་མེད་དུ་བཏང་། ཡིན་ན་



སྒྲུང་གཏམ . དངོས་པོ།
ཡང་ཁོང་དང་ལུས་འབྲེལ་བྱུང་བའི་བུད་མེད་གཞན་ཇེ་ཉུང་དུ་ཕྱིན་
ལ། ལོ་གཅིག་གི་རྗེས་སུ་བུད་མེད་ཀ་གཅིག་པུ་ལས་མེད་པར་གྱུར།
བུད་མེད་ཀ་ནི་རྨི་ལམ་གྱི་ཞིང་ཁམས་ལ་རོལ་དུས་ཀྱང་མིག་ཟུང་ཕྱེད་
ཙམ་གདངས་སྤྲོ་བ་ཞིག་ཡིན་པ་མ་ཟད། ང་རང་གནམ་གཅལ་དང་
རྩིག་ལྡེབས་ངོས་ནས་འགྲོ་འོང་བྱེད་དུས་ཁོ་མོའི་མིག་ཟུང་ཡང་རྗེས་
སུ་འབྲངས་ནས་འགུལ་སྐྱོད་བྱེད་ལ། གློག་སྒྲོན་བཅིལ་རྗེས་ཀྱི་མུན་
ནག་ཁྲོད་དུའང་དེ་ལྟར་ཡིན། དེ་བས། གཅིག་བྱས་ན་ཁོ་མོའི་
སྤྱིར་བཏང་མ་ཡིན་པའི་སྐྱེ་མཆེད་ཅིག་གིས་ང་རང་རྟག་ཏུ་ཚོར་ཐུབ་
ཀྱིན་འདུག་མོད། འོན་ཀྱང་ཁོང་གིས་ཡིད་ཆེས་མ་བྱས་པའི་རྐྱེན་
གྱིས་ཁོ་མོས་ཀྱང་ཡོད་ཚད་བཏང་སྙོམས་སུ་བཞག་པ་འདྲ། དང་
ཐོག་ཁོ་མོ་གཉིད་སད་མ་ཐག་རྒྱུན་དུ“ལྕེ་མདངས་དགོང་ངས་མིག་
འབྲས་ཤིག་འགྲོ་སྐྱོད་བྱེད་པ་རྨི་ལམ་དུ་རྨིས་བྱུང” ཞེས་བཤད་ལ།
ཐེངས་ཤིག་ལ་ད་དུང“ཁྱོད་ཀྱི་མིག་འབྲས་དང་ཨ་ན་མ་ན་རེད”ཅེས་
ཁ་གསབ་བརྒྱབ་ཀྱང༌། ཁོང་གིས་ཅི་མི་སྙམ་པའི་ངང་ཉལ་ཁྲིའི་
སྒང་ལ་ཐ་མག་འཐེན་ཞོར“རྨི་ལམ་བུ་ཤི”ཞེས་བཤད།
“རྨི་ལམ་བུ་ཤི?”
བུད་མེད་ཀ་ཡིས་ཚིག་དེའི་དོན་དང་དོན་དེའི་ངོ་བོ་རྟོགས་
མེད་པ་ནི་ཁ་ཚོན་བཅད་ཆོག་པ་ཞིག་ཡིན། ཅིའི་ཕྱིར་ཞེ་ན། ང་
རང་མིའི་རིགས་ཀྱི་གདོད་མ་ནས་ད་ལྟའི་བར་འཚོ་ཐུབ་པ་བྱུང་ལ།
ཁོང་ཚོར་རྟོག་ཞིབ་བྱས་པ་ལས་བྱུང་བའི་སྡོམ་ཚིག་ནི། རྟོག་གེ་
པའི་ཆོ་ལོ་འདོགས་ལ་སྤྲོ་བའི་སྐྱེ་བོ་ཚོས་ཕ་རོལ་པོས་ལྟ་ཅི་རང་གིས་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཀྱང་རྟོགས་དཀའ་བའི་ཚིག་གི་ཕྲེང་བ་རེ་སྤེལ་ནས། མ་གཞི་ནས་
བླང་དོར་ལ་རྨོངས་པའི་མི་རྣམས “ སྨྲ་བ” དང༌ “རིང་ལུགས” ཀྱི་
འདམ་ལ་ཟུག་པར་བྱེད་ཀྱིན་འདུག དེ་བས་བདག་གིས་ཀྱང་་་་
སེམས་ལ“རྨི་ལམ་བུ་ཤི?”ཞེས་དྲི་བ་ཞིག་བཏོན། ཡུད་ཙམ་ནས་
ཁོང་ན་རེ། ངའི་ཁ་ནང་ལ་སྐྱུར་དྲི་ཁ་བ་ལ་ཨ་ཁ་ཁ།
ཐ་མག་འཐེན་པ་མང་དྲགས་སོང་། བུད་མེད་ཀ་ཡིས་དེ་ལྟར་
ལན་བཏབ་པ་ལས་བུད་མེད་ཀ་བས་ཁོང་གི་སྐད་ཆ་རྗེས་མ་དེའི་དོན་
ཧ་གོ་སོང་བ་བདེན་དཔང་བྱེད་ཐུབ། བུད་མེད་ཀ་ཡིས་མུ་མཐུད་
དེ། རྨི་ ལམ་ ཞེས་ པ་ འདི་ དངོས་ གནས་ ཡ་ མཚན་ ཞིག་ རེད།
མཚམས་རེར་དེ་དང་མངོན་སུམ་བར་དབྱེ་ཐིག་ཅིག་མེད་པ་འདྲ།
ཞེས་བཤད། །
སྐབས་དེར་ཁོང་ལོ་སུམ་ཅུ་སོ་དྲུག་ལ་བསླེབས་ཡོད། དུས་
ཚོད་ཀྱི་ཁྲོད་དུ་ཁོའི་ནུས་ཤུགས་ཁ་ཤས་ཉམས་དམས་སུ་འགྲོ་བཞིན་
ཡོད་ལ། ནུས་ཤུགས་ཁ་ཤས་སྣོད་ལ་རིམ་གྱིས་ཆུ་ཐིགས་བསགས་པ་
བཞིན་འཕེལ་རྒྱས་དང་གྱ་ནོམ་དུ་འགྲོ་བཞིན་མཆིས། ཁོང་གི་མགོ་
སྐྲ་ཐར་ཐོར་དུ་གྱུར་ཞིང་གསུས་པ་ཅུང་རྒྱགས་ཙམ་བྱུང་བའང་རྐྱེན་
དེའི་དབང་གིས་ཡིན་པ་འདྲ། མཚན་མོ་དེར། དམར་མདངས་
སྲབ་མོ་འཚེར་བའི་གློག་སྒྲོན་འོག་ཏུ་ཁོང་དང་ཁོང་གི་གྲོགས་པོ་ཁ་
ཤས་ཀྱིས་ཨ་རག་འཐུང་ཞོར་རྨི་ལམ་གྱི་སྐོར་ལབ་གླེང་བྱེད་ཀྱིན་་་་
གདའ། རྨི་ལམ་ནི་འགྲོ་བ་ཀུན་ལས་མིའི་རིགས་ཁོ་ནར་གཏོགས་
པའི་ཁེ་དབང་ཞིག་ཡིན་ཏེ། དེའི་གཅུང་པོ་ནི་ཕུགས་བསམ་ཞེས་པ་
34



སྒྲུང་གཏམ • དངོས་པོ།
དེ་རེད། འོན་ཀྱང་རྨི་ལམ་ལས་བྱུང་བའི་ལྐོག་གྱུར་དང་ཤུགས་
བསྟན་རིགས་ཤིག་གིས་ང་ལའང་འགྲེལ་བཤད་བྱ་དཀའ་བའི་བསམ་
གཞི་དཔག་མེད་ཅིག་བཞག ད་ལྟའི་བར།
ཁོང་ན་རེ། ངས་དཔེ་དེབ་ཅིག་ལས་མཐོང་བ་ལྟར་ན། ང་
ཚོའི་གྲོང་ཁྱེར་འདི་རུ་རྨི་ལམ་མངོན་སུམ་དུ་བསྒྱུར་ཐུབ་པའི་མི་ཞིག་
འདུག ཁོང་གི་གྲོགས་པོ་རྭ་ཅོ་ཞེས་པས་མོས་མཐུན་གྱི་སྒོ་ནས་
ཚགས་པར་སྟེང་དུའང་བཀོད་འདུག དེ་ནི་བུད་མེད་ཀ་ཟེར་བ་
ཞིག་རེད་ཅེས་བཤད།
རྭ་ཅོ་ནི་ཁོང་གི་གྲོགས་པོ་འཆམ་ཤོས་ཡིན་པས་ན་ཁོང་གཉིས་
བར་ གྱི་ རྙོག་ དྲའང་ གཞན་ ལས་ ལྡབ་ འགྱུར་ གྱིས་ མང་ བར་ སྣང་།
འགངས་ཆེ་བ་ཞིག་ལ་རྭ་ཅོ་ནི་ཁོང་གི་འགོ་ཁྲིད་རེད། འོན་ཀྱང་།
རྗེས་སུ་ཁོ་མི་ལོ་བཞི་བཅུར་སོན་པའི་སྐྱེས་སྐར་གྱི་ཉིན་དེར་མི་རྣམས་
ཀྱིས་འཚང་ཀ་ཤིག་ཤིག་ངང་ཁོང་གི་ཤུལ་བཞག་ཅ་ལག་རྣམས་དབོར་
དུས་རྭ་ཅོའི་གྲིབ་མ་ཙམ་ཡང་མཐོང་རྒྱུ་མི་འདུག
ཁོང་ན་རེ། རྨི་ལམ་མེད་པ་ནི་མིག་མེད་པ་དང་མཚུངས།
དུས་ཡུན་རིང་པོ་ཞིག་ལ། མིག་ཅེས་པའི་ཐ་སྙད་འདི་ཐོས་
ཐེངས་རེར་ང་རང་འཇིགས་ཡེར་བ་ཞིག་གི་སྣང་བར་ཐེངས་རེ་ཐིམ་
པར་བྱེད། དེའི་ཕྱིར། ཕྱི་དབྱིབས་དང་ཆེ་ཆུང་སོགས་ཕྱོགས་
གང་ཐད་ནས་བལྟས་ཀྱང་ཆུ་བུར་གྱི་མིག་འབྲས་ཤིག་དང་གཉིས་སུ་
མེད་པའི་ང་རང་ལ་མཚོན་ན། ཁོར་ཡུག་འདི་ལ་གོམས་དགོས་པ་
ནི་འ་ཟད་འུ་ཐུག་གི་གདམས་གསེས་ཤིག་རེད། ངས་དུས་དང་རྣམ་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
པ་ཀུན་ཏུ་གཞན་ལ་ལྐོག་ལྟ་ལྐོག་ཉན་བྱེད་པའི་ཞོར་གཞན་གྱིས་རང་
ལའང་དེ་ལྟར་བྱེད་ཀྱིན་ཡོད་མིན་ལ་དོགས་ཟོན་མཐའ་གཅིག་ཏུ་བྱ་
དགོས་བྱུང༌། སྐབས་དེར། ཁོང་གིས “རྨི་ལམ་མེད་པ་ནི་མིག་
མེད་པ་དང་མཚུངས” ཟེར་ཞོར། མིག་ཟུང་གིས་གནམ་གཅལ་ལ་
སྐོར་ལྟ་ཞིག་བྱས། དེ་ཉིན་བུད་མེད་ཀ་ཡིས་མིག་འབྲས་རྡོག་རྡོག་
ཅིག་འགྲོ་བཞིན་ཡོད་ཚུལ་ལབ་པ་ནས་བཟུང༌། ཁོང་གིས་རྟག་པར་
གནམ་གཅལ་ངོས་ལ་གློ་བུར་མིག་བཤེར་རེ་བྱེད་ལ། ཁོང་གཅིག་
པུར་སྡོད་དུས་ཀྱང་རྣམ་ཀུན་དོགས་ཟོན་གྱི་རྣམ་པ་ཞིག་སྟོན་པར་
བྱེད། །
མཚན་ཉིད་རིག་པའི་མཁས་པ་ལས་གཞན་ཁོང་ནི་ཟ་རྔམས་
ཅན་ཚོར་ཁ་གཏད་གཅོག་པའི་གསང་བའི་བྱ་འགུལ་གྱི་སྤྱི་ཁྱབ་ཇུས་
འགོད་པའང་ཡིན། དེ་ལྟར་བྱེད་པའི་རྒྱུ་མཚན་ནི། མི་དེ་ཚོས་རྒྱུ་
འབྲས་དང་མཛའ་བརྩེ། ཀུན་སྤྱོད། སྙིང་རྗེ་སོགས་ཀྱང་ཚོང་
རྫས་ཀྱི་གྲས་སུ་བཞག་ཡོད་ཀྱང་ཚོང་རྫས་དེ་དག་གི་རིན་གོང་ཁ་་
གསལ་ཞིག་གཏན་འཁེལ་བྱས་མེད་པས་ཡིན—དཔེར་ན་ཀུན་སྤྱོད་རྒྱུ་
མ་གང་ལ་དངུལ་ག་ཚོད་སྤྲོད་དགོས་པ་ལྟ་བུ།
རྭ་ཅོ་ན་རེ། ལས་འགུལ་དེ་ངེས་པར་དུ་རྨི་ལམ་དང་འབྲེལ་
འདྲིས་དམ་ཟབ་པ་ཞིག་ཡིན་འོས།
ཁོང་ན་རེ། དེ་ནི་ཡིད་རྟོན་རུང་བའི་གཏམ་ཞིག་རེད་དེ།
ཡིད་དང་བའི་དད་པ་རིགས་ཤིག་གི་མཚོན་བྱེད་ཀྱང་རེད།
ལོ་ན་ཕྲ་བའི་དྲུང་ཡིག་ སྟེ་ལྗང་ཞེས་པ་དེ་ན་རེ། ཨ་ རག་
36 །



སྒྲུང་གཏམ • དངོས་པོ། །
མཆོད། རྨི་ལམ་ཕོར་བ་གང་ནང་བཞིན་མཉེས་ཏག་ཡིན་ད།
ཁོང་དང་རྭ་ཅོས་དུས་མཉམ་དུ“མཆོད་ཤོག”ཟེར།
ཁོང་ཚོ་གསུམ་གས་མཉམ་དུ“མཆོད་ཤོག”ཟེར།
ཅ་ལག་དབོར་མཁན་གྱི་དཔུང་སྡེ་སྔར་བཞིན་བྲེལ་ཟིང་གི་ཁྲོད་
དུ་ཐིམ་འདུག ཁང་པའི་གྲུ་ཟུར་དུ་འགྲེང་བའི་ཉེན་རྟོག་པ་ན་རེ།
ཁོང་གི་དཔལ་འབྱོར་མཐུན་རྐྱེན་སྒྲུབ་མཁན་གཙོ་བོ་སུ་རེད།
བུད་མེད་ཀ་ན་རེ། ང་ཚོས་ཀྱང་ཧ་གོ་མི་འདུག དང་ཐོག་
ཁོའི་འཚོ་བ་ཧ་ཅང་སྐྱོ་བོ་རེད།
ཉེན་རྟོག་པ་ན་རེ། ཁོང་ཤི་རྐྱེན་ད་དུང་གཏན་འཁེལ་བྱ་ཐུབ་
མ་སོང་།།
བུད་མེད་ཀ་ན་རེ། ཡིད་ཆེས་བྱ་ཐབས་བྲལ་བ་ཞིག་རེད།
ཅ་ལག་ད་དུང་དབོར་ཚར་མི་འདུག་
ཁང་ཟུར་གྱི་སྒྲོག་ཙེའི་སྒང་དུ་དཔེ་དེབ་བམ་པོ་བདུན་བཞག་
འདུག་པ་ད་ལྟ་ས་རྡུལ་གྱིས་བཟུང་ཡོད། ཉེན་རྟོག་པས་ཆེས་སྟེང་
ལ་འཕྲེད་ཀྱིས་བཞག་ཡོད་པའི་དཔེ་དེབ་མཐུག་པོ་ཞིག་བླངས་ཤིང༌།
ས་རྡུལ་ལ་ཕུ་ཞིག་བཏབ་རྗེས་དཔེ་དེབ་ཀྱི་ཁ་ཕྱེས།
བུད་མེད་ཀ་ན་རེ། ཁོང་གིས་བརྩམས་པ་རེད། ཁྱོན་སྡོམ་
དེབ་བདུན་འདུག
ཉེན་རྟོག་པ་ན་རེ། ཨོ། རེད་དམ།།
ཁོང་རང་ལོ་སོ་བརྒྱད་ལ་བསླེབས་དུས་དཔེ་དེབ་ཆེས་མཇུག་མ་
དེ་པར་སྐྲུན་བྱས་ཚར་ཟིན། ཁོང་ཡང་ནམ་རྒྱུན་ད་ལྟ་ཉེན་རྟོག་པ་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འགྲེང་བསྡད་པའི་གནས་དེ་རུ་འགྲེང་ནས་རང་གི་དཔེ་དེབ་ཀློག་པར་
སྤྲོ་ལ། སྐབས་རེར་ཆུ་ཚོད་བཞི་ལྔ་རེར་གྱང་ཟུར་དེ་ནས་ཕར་འགྲོ་
ཚུར་འོང་ངང་རང་གིས་བརྩམས་པའི་དཔེ་དེབ་དེ་དག་ཀློག་པར་བྱེད།
རང་གི་དཔེ་དེབ་བཞི་པ་དེ་པར་སྐྲུན་བྱས་པ་ནས་བཟུང་ཁོང་ཉིད་
རང་གི་བརྩམས་ཆོས་ཁོ་ན་ཀློག་པར་སྤྲོ་བ་ལས་གཞན་ཚགས་པར་
ངོས་ ཤིག་ཀྱང་ཕལ་ཆེར་བཀླགས་མ་མྱོང་། དེ་ལྟར་དཔེ་དེབ་དེ་
དག་ཀློག་གིན་ཀློག་གིན་ཁོང་རང་ལོ་སོ་དགུར་བསླེབས་ལ། ཁོང་
གིས་ལོ་དེའི་སྐྱེས་སྐར་རྟེན་འབྲེལ་གྱི་མཛད་སྒོ་ཡང་ཧ་ཅང་རྒྱ་ཆེན་པོ་
ཞིག་སྤེལ་མྱོང་སྟེ། དེའི་རྒྱུ་མཚན་གཞན་ཞིག་ནི་ཁོང་ཚོའི་གསང་
བའི་བྱ་འགུལ་ལ་རྒྱལ་ཁ་ཐོབ་ལ་ཉེ་བ་འདྲ། མཛད་སྒོ་དེ་ནི་ཆང་
ཁང་ཆེན་པོ་ཞིག་ཏུ་སྤེལ་བ་ཡིན་པས་དེའི་ངང་ཚུལ་གང་འདྲ་ཅི་ཡིན་
ཞིག་ང་ལ་ཞུ་ཐབས་བྲལ་ནའང་། ངས་ཁོང་དང་རྭ་ཅོ་སོགས་ཀྱི་སྟ་
གོན་བཀོད་སྒྲིག་བྱེད་པའི་གླེང་མོ་ལས་མཛད་སྒོ་དེ་ཧ་ཅང་གཟབ་
རྒྱས་ཤིག་ཡིན་པའི་ཟུར་ཙམ་རྟོགས་ཐུབ། དོན་ལ་མཛད་སྒོ་དེ་དང་
གསང་བའི་བྱ་འགུལ་དེ་རྒྱལ་ཁར་ཉེ་བ་ནི་ཁོང་ཐེར་ཟུག་གི་མུན་ནག་
ལ་ཐིམ་པའི་སྔ་ལྟས་སམ་རྒྱུ་རྐྱེན་ལྟ་བུར་གྱུར་པ་འདྲ། །
ཉེན་རྟོག་པས་ཁོང་གི་དཔེ་དེབ་བམ་པོ་དང་པོ་ལས་ཚིག་དུམ་
ཞིག་སྐད་དམའ་མོས་བཀླགས་པ་འདི་ལྟར། “ང་ཚོས་ཉིན་ལྟས་
མཚན་རྨི་གང་རུང་ལས་ལས་སྐལ་གྱི་ཤོ་རྡེའུ་ཁྲ་མོ་དེ་ས་ལ་མ་རེག་སྔོན་
ལ་ཤོ་མིག་གི་གྲངས་ཀ་དེ་ཚོད་དཔག་བྱ་ཐུབ་དགོས། བརྒྱུད་རིམ་
དེ་ནི་གཡོ་འཚོང་དང་འབྲེལ་འདྲེས་དམ་ཟབ་ཡོད་པ་ཞིག….....”
38



སྒྲུང་གཏམ • དངོས་པོ།
སྐྱེས་སྐར་རྟེན་འབྲེལ་གྱི་མཛད་སྒོ་དེ་བསྟུད་མར་ཉིན་ཞག་་་་
གསུམ་གྱི་རྗེས་སུ་གཞི་ནས་མཇུག་རྫོགས་སོང་། མཇུག་རྫོགས་པའི་
མཚན་མོ་དེར། ཁོང་དང་བུད་མེད་ཀ་ནམ་རྒྱུན་བཞིན་ཕྱིར་ལོག་
བྱུང་། དུས་ཚོད་ཀྱི་ཁྲོད་ནས་འགྲེ་ལྡོག་ཐེངས་ཤིག་བརྒྱབ་པ་ཇི་
བཞིན། མཚན་མོ་དེའི་ངང་ཚུལ་ནི་བུད་མེད་ཀ་ཐེངས་དང་པོར་
ཡོང་བའི་ངང་ཚུལ་དང་འདྲ་སྟེ།
ཁོང་ན་རེ། ཡར་ཕེབས།
བུད་མེད་ན་རེ། ལགས་སོ། །
ཁོང་གཉིས་ནི་ཆ་རྒྱུས་མེད་པའི་མི་གཉིས་འཕྲད་མ་ཐག་པ་
བཞིན་སྨྲ་བ་ཉུང་ལ་ནམ་རྒྱུན་ཕན་ཚུན་མཛའ་མཛའ་ཞེན་ཞེན་གྱི་
ངང་ཚུལ་ཡང་ཡེ་ནས་མི་འདུག བུད་མེད་ཀ་ཁང་མིག་རེ་རེའི་ནང་
ཡར་རྒྱུག་མར་རྒྱུག་ངང་རང་གི་ཅ་ལག་རྣམས་བསྡུ་རུབ་བྱས་ཤིང་ཅ་
ལག་དེ་དག་ལྟོ་ཕད་ཆེན་པོ་ཞིག་ལ་བཅུག་རྗེས་རྒྱབ་ལ་ཁུར་ཞིང་སྒོ་
ཕྱིར་ཐོན། དེ་དུས་ངས་ད་གཟོད་ ཐོག་ཁང་གི་གཤམ་དུ་རླངས་
འཁོར་ཆུང་ཆུང་ཞིག་གིས་ཁོ་མོར་སྒུག་ཡོད་པ་ཚོར། བུད་མེད་ཀས་
རླངས་ འཁོར་ སྒེའུ་ ཁུང་ ལས་ སྐེ་ ཕྱིར་ བསྲིངས་ ཏེ་ སྐད་ ཆེན་ པོས།
“གསང་བའི་བྱ་འགུལ་གྱི་གྲོགས་པོ་ཚོ་གཡོ་འཚོང་བྱེད་མཁན་ཁྱོད་
རང་རེད། ལོ་རྒྱུས་ཀྱིས་བརྗེད་མི་སྲིད།” ཟེར།
ཁོང་གཉིས་བར་ལ་གྱིས་མཚམས་ཞུ་བའི་ཚིག་གཅིག་ཀྱང་མེད་
པར་རང་སོར་གྱེས། ཁོ་མོ་སྒོ་ཕྱིར་ཐོན་པ་དང་ཁོ་རང་གྱང་ལྡེབས་
ལ་བཀལ་བའི་མེ་ལོང་ཆེན་པོའི་མདུན་དུ་འགྲེང་ལ་རང་གི་གདོང་ལ་



，
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཞིབ་ལྟ་ཞིག་བྱས་ཤིང་གདོང་གི་རྣམ་འགྱུར་འདྲ་མིན་བསྟན། ཁོང་
གིས་གཡས་ལག་གི་གོང་མཛུབ་དང་དཀྱིལ་མཛུབ་མཉམ་དུ་རང་གི་
མཆུ་འདབ་ལ་སྦྱར་ཏེ་འོ་བྱེད་པའི་ཚུལ་ཞིག་ཀྱང་སྟོན་ཞོར་ངག་ནས
“གླེན་ལྐུགས་དེ་ཚོ། གྲོགས་པོ་ཟེར་བ་ཞིག་ཡོད་དམ། དེ་ནི་ཐ་
སྙད་ཙམ་རེད།” ཟེར། རེ་ཞིག་ནས་ཁོང་གྱང་ཟུར་གྱི་ སྒྲོག་ཙེའི་
འགྲམ་དུ་ཕྱིན་ཅིང་རང་གི་དཔེ་དེབ་བདུན་པོ་རེ་རེ་བཞིན་བླངས་
ནས་ལྟ་ཙམ་བྱས་ཤིང་བློ་ཡིད་ཚིམས་པ་ལྟ་བུའི་ཁོང་འཛུམ་ཞིག་བྱུང་།
ཨ་ རག་བཏུང་བའི་བཟི་སྣང་གི་ཁྲོད་ཁོང་གི་མཁུར་ཚོས་ཟུང་་་་་
དམར་མདངས་ཅུང་རྒྱས་ཡོད་ཅིང་ངོ་གདོང་ཡོངས་ལའང་འོད་ཟེར་
གྱི་པགས་ཀྱི་སྲབ་མོ་ཞིག་གྱོན་ཡོད་པ་ལྟར་སྣང་། མཚན་མོ་དེ་ཧྲིལ་
བོར་ཁོང་གིས་ཉལ་ཁྲིའི་སྟེང་ཨ་ལོག་བརྒྱབ་ལ་གཉིད་རྩ་ནས་མ་ཁུག
ཕྱི་ཉིན་ཞོགས་པར་ཁོང་སྔ་མོ་ནས་ཕྱི་རོལ་ཏུ་ཆས་ཤིང་ཉིན་གང་ལ་ .
ཕྱིར་ལོག་མ་བྱུང་། ཕལ་ཆེར་ནམ་ཕྱེད་ཡོལ་ལ་བསླེབས་དུས་ཤིག་
ལ་ཁོང་ལོག་ཕེབས་ཤིང་རྫས་འགྱུར་ལུད་རྫས་ལྡུག་བྱེད་ཀྱི་འགྱིག་གི་
ཁུག་མ་རྙིང་ཧྲུལ་ཞིག་ཀྱང་ཁུར་ཡོད། ཁོང་གིས་གད་སྙིགས་ལས་
བཏུས་པ་དང་འདྲ་བའི་ཁུག་མ་དེ་ལས་ཤོག་དངུལ་མང་པོ་ཞིག་ས་
གདན་དམར་པོའི་སྟེང་བླུགས་བྱུང་། ཤོག་དངུལ་དེ་དག་གི་ཁྱོན་
གྲངས་བཤད་དཀའ་མོད། ཤོག་ལྷེ་རེ་རེ་བཞིན་ སྡོམ་རྩིས་བྱས་་་
ནའང་ཁྲི་ལྔ་དྲུག་ཙམ་འདུག དེ་དག་གི་ཁྲོད་དུ་སྟོང་ལོར་དང་བརྒྱ་
ལོར་ཡོད་ལ་བཅུ་ལོར་དང་ལྔ་ལོར་ཡང་ཉུང་ཙམ་ཡོད། དེ་ཐམས་
ཅད་ད་ལྟ་འཛམ་གླིང་ ཐོག་འཁོར་རྒྱུག་བྱེད་ཀྱིན་པའི་རྒྱལ་ཁབ་ཁ་
40



སྒྲུང་གཏམ • དངོས་པོ།
ཤས་ཀྱི་ཤོག་དངུལ་རེད། མཚན་མོ་དེར། ཁོང་གིས་དཔེ་སྒྲོམ་
ཁྲོད་ཀྱི་དཔེ་དེབ་ཆ་ཚང་ཕྱི་རོལ་གྱི་གད་སྙིགས་འཕོ་སའི་རྫབ་དོང་དུ་
བསྐྱལ་ཅིང་སྦྱིན་སྲེག་གི་ཆོ་ག་རིགས་ཤིག་ལ་ལད་ཟློས་བྱེད་པ་ཇི་་
བཞིན་དཔེ་དེབ་ཐམས་ཅད་མེ་ཡི་ཁ་ཟས་སུ་ཕུལ་བ་མ་ཟད། རང་
གི་གྱོན་ཆས་དང་ཅ་ལག་རྙིང་ཧྲུལ་ཁ་ཤས་ཀྱང་དཔེ་དེབ་ཀྱིས་བསྐྱེད་
པའི་མེ་དཔུང་ཁྲོད་དུ་བསྐྱུར། མེ་དཔུང་གི་འགྲམ་དུ་ཁོང་གི་གདོང་
ལ་གནའ་བོའི་རྒྱལ་བློན་དང་དམག་སྤྱི་ཚོ་དང་འགྲན་པའི་གཟི་ཉམས་
དང་སྤོབས་པ་ཞིག་བཀལ་འདུག
ཕྱི་ཉིན་ནས་བཟུང་ཁོང་གིས་ཉིན་རེ་བཞིན་ཅ་ལག་མང་པོ་
ཞིག་ཉོས་འོང་བ་དང༌། ཆུང་བ་ཁབ་སྐུད་ནས་ཆེ་བ་འཆའ་སྒམ་གྱི་
བར་དུ་མ་ཚང་བ་གཅིག་ཀྱང་མེད། ཅ་ལག་མང་པོ་དེས་ཁོང་ལ་
མགོ་ན་བའི་དཀའ་ལས་མང་ཐག་ཆོད་པ་ཞིག་བཟོས། དང་ཐོག་
ཁོང་གི་སྒྲིག་ཆས་དང་ཅ་ལག་རྣམས་གནས་གང་ལ་གང་འཚམ་ངང་
འཇོག་པའི་སྐོར་ལ་བསམ་བློ་གཏོང་དགོས་པ་དང༌། དེ་ནས་འགྲུལ་
བ་སྡོད་ས་ཕར་ཞོག་རང་གི་རྐུབ་སྟེགས་སྟེང་ལའང་སྡོད་ས་མེད་པ་
ཞིག་བཟོས། རྗེས་སུ་ཅ་ལག་དབོར་རོགས་རྣམས་ཀྱང་སྔར་མཐོང་
མ་མྱོང་བའི་མི་རྒྱུས་མེད་རེ་ཡིན་ལ། རྭ་ཅོ་དང་ལྗང་། བུད་མེད་
ཀ་སོགས་གྲོགས་པོ་གཅིག་ཀྱང་ཁོང་བཙལ་བར་ཡོང་མ་མྱོང་།
ཁོང་གི་གྱོན་ཆས་རྣམས་ཀྱང་གློ་བུར་ངང་སྤུས་དག་དབྱིབས་
གསར་ཤ་སྟག་ཏུ་བརྗེས་ཚར་ལ། རེ་ཞིག་ཁང་པ་ཆེན་པོ་འདིའི་
ནང་ཁོང་ལ་གཏོགས་པ་ནི་ཁྱིམ་ལ་འཛུལ་མ་ཐག་པའི་སྒོ་འགྲམ་དུ་
41



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས། །
བཞག་པའི་ཉལ་ཁྲི་ཆུང་ཆུང་ཞིག་ལས་ལྷག་མེད། ཁང་པའི་བར་
སྣང་ཆུང་ནས་ཆུང་དུ་ཕྱིན་པའི་རྐྱེན་གྱིས། ཁོང་གིས་གནམ་གཅལ་
དང་རྩིག་ལྡེབས་ལ་ཅ་ལག་སྣ་ཚོགས་བཀལ་ཞིང་ཐ་ན་བར་ཁྱམས་
དང་ཉི་སྟེགས་ལ་ཡང་ ཅ་ལག་སྣ་ཚོགས་སྤུངས་ཡོད་པས། ང་ལ་
ཡང་དངོས་གནས་འཚོ་སྡོད་ཀྱི་བར་སྣང་ཞིག་མེད་པའི་སྣང་བ་སྟེར།
བཤད་ཟིན་པ་ལྟར་སྤྱིར་ན་ང་ནི་བོངས་ཚད་མཐེབ་ཆེན་ཞིག་དང་
ལྗིད་ཚད་ཁེ་ཉི་ཤུ་ལའང་མི་བསླེབ་པའི་སེམས་ཅན་ཆུང་ཆུང་ཞིག་
ཡིན། །
ཕྱོགས་གང་ནས་བལྟས་ཀྱང་ཁང་པ་འདི་དམག་འཁྲུག་གམ་ས་
ཡོམ་གྱི་གོད་ཆག་གི་དབང་དུ་གྱུར་པའི་ཚོང་ཁང་ཆེན་པོ་ཞིག་གམ་
མུག་སྐྱོབ་ཀྱི་ཅ་ལག་དབོར་འདྲེན་བྱེད་མཁན་རླངས་འཁོར་རྙིང་ཧྲུལ་
ཞིག་དང་ཡོངས་སུ་མཚུངས། ཉིན་དེ་གར། ང་རང་གཅིག་པུར་
སྡོད་དུས་རྟག་ཏུ་མཐོང་ཐུབ་པ་ནི། ཅ་ལག་གི་བར་གསེང་ནས་དྲ་
རྒྱ་བཟོ་བ་ལ་བྲེལ་བའི་སྡོམ་འབུ་ཁ་ཤས་དང་སྐྱེ་འཕེལ་གྱི་རང་དབང་
གང་དགར་ལོངས་སུ་སྤྱོད་མཁན་ཙི་གུའི་ཁྱུ་ཚོགས། ད་དུང་སྲིན་
འབུ་གཞན་དག་བར་གྱི་ཡ་ང་བའི་མཚམས་འཇོག་མེད་པའི་དམར་
འཛིང་དང་འཁོན་འཛིང་སོགས་ཡིན། །
ཉིན་གུང་ཞིག་ལ། གསར་དུ་ཐོན་མ་ཐག་གི་འཕྲུལ་ཆས་ཁ་
ཤས་ཀྱིས་ཁོང་གི་ཉལ་ཁྲི་དང་དེའི་བར་སྣང་ཡང་ཡོངས་སུ་བཟུང་
ཟིན། དེ་ནས་བཟུང་ཁོང་གི་གཏམ་རྒྱུད་ཀྱི་མཇུག་ཀྱང་རྫོགས་པར་
བརྩམས་ཤིང་། དེ་རིང་གི་བར། ཁོང་གི་གསུང་རྩོམ་པོད་བདུན་
42



སྒྲུང་གཏམ • དངོས་པོ། །
པོའང་ཅ་ལག་དེ་དག་གི་འོག་ནས་གཉིད་དུ་ཡུར།
ཉེན་རྟོག་པས་དེ་སྔའི་ཁོང་དང་འདྲ་བར་ཕར་འགྲོ་ཚུར་འོང་
ངང་དཔེ་དེབ་ཅིག་ཡར་སློག་མར་སློག་བྱེད་སྐབས་དཔེ་དེབ་ཀྱི་བར་
གསེང་ནས་འདྲ་པར་ཞིག་མཐོང་། ཉེན་རྟོག་པ་ན་རེ། མི་འདི་སུ་
རེད། ཁོང་གི་འཁྲིས་ཀྱི་མི་འདི།
བུད་མེད་ཀ་ན་རེ། རྭ་ཅོ་རེད། ངའི་ཁྱོ་ག་
ཉེན་རྟོག་པ་ན་རེ། རྭ་ཅོ? གསང་བའི་བྱ་འགུལ་སྤེལ་མཁན་
དེ་མ་ཡིན་ནམ། །
བུད་ མེད་ ཀ་ན་རེ། དེ་ནི་རྨི་ལམ་ གྱི་རོལ་ རྩེད་ ཅིག་རེད།
ཕམ་ཁ་མྱོང་མཁན་ཁོང་རེད། ཁོང་གཡོ་འོག་ཏུ་ཚུད་པ་རེད། རྭ་
ཅོ་དང་ལྗང་སོགས་ཀྱིས་རོལ་རྩེད་གཞན་ཞིག་གི་འགོ་བརྩམས་འདུག
ཉེན་རྟོག་པ་ན་རེ། སྐབས་ སྐབས་ ལ་ བསམ་བློ་བཏང་ན།
རོལ་རྩེད་མ་ཡིན་པ་ཞིག་མི་འདུག
སྐབས་དེར། ཉེན་རྟོག་པས་ཧ་ཅང་སྔོན་ཐོན་གྱི་ཚན་རིག་ཡོ་
ཆས་ཤིག་གིས་ང་རང་འཛིན་ཐེངས་གཅིག་གིས་བཟུང་ཞིང་། ང་
རང་ཁོའི་ལག་མཐིལ་ལ་བཞག་སྟེ་ཧ་ཅང་ལྐོག་གྱུར་གྱི་རྣམ་པས་བུད་
མེད་ཀ་ལ་བཤད་རྒྱུར། “ལྟོས་དང་། གནའ་རྫས་ཤིག་དང་མི་
མཚུངས་སམ། འདི་ནི་ང་ཚོས་གསར་སྐྲུན་བྱས་མ་ཐག་པའི་ལྟ་རྟོག་
འཕྲུལ་ཆས་ཆུང་ངུ་ཞིག་ཡིན། ཞིབ་ཏུ་བལྟས་ན་མིག་འབྲས་ཤིག་
དང་འདྲ། ང་ཚོས་ཁྱིམ་ཚང་རེ་ལ་འདི་འདྲའི་འཕྲུལ་ཆས་རེ་གསང་
སྟབས་ཀྱིས་བཞག་ཡོད།” ཅེས་ཟེར།
43



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས། །
སྒྲི
དེས་ན།
ང་རང་ཡང་སྙིང་སུ་ཡིན་ནམ།
1997ལོའི《བོད་ཀྱི་རྩོམ་རིག་སྒྱུ་རྩལ》དེབ་དྲུག་པ་ལས་བདམས།
44，



སྒྲུང་གཏམ • བརྩེ་དུང་གི་གཏམ་རྒྱུད།
བརྩེ་དུང་གི་གཏམ་རྒྱུད།
བསེ་རུ།
དེ་རིང་གྲོང་ཁྱེར་ནས་ཤར་ཕྱོགས་སུ་རྒྱུག་པའི་མེ་འཁོར་ཞིག་
ཏུ་བསྡད་པ་ཡིན་ལ་རྗེས་སུ་གྲུ་གཟིངས་ལ་བསྡད་ནས་ཕྱིར་སློབ་གྲྭར་
ལོག་ཆོག སྐབས་དེར་ང་སློབ་གྲྭ་ཆེན་མོ་ཞིག་གི་དགེ་རྒན་བྱས་མ་
ཐག་ཡིན་ལ་ངས་ཕྱི་རྒྱལ་གྱི་གྲོགས་པོ་གཉིས་དང་མཉམ་དུ་འགྲུལ་
སྐྱོད་ཐེངས་ཤིག་བྱས་པ་ཡིན། གྲོགས་པོ་གཅིག་ནི་ཀ་ན་ཏའི་མི་སྟེ་
རིགས་རྒྱུད་དཀར་པོར་གཏོགས་ཤིང༌། ཅིག་ཤོས་ནི་འཇར་པན་གྱི་
བུ་མོ་ཡ་ཙེ་ཡིན། ཁོ་གཉིས་ཀྱི་འབྲེལ་བ་ཡང་སྙིང་གང་ཡིན་གསལ་
ཁ་ད་དུང་ཆོད་མེད་པས་གཞན་གྱིས་བལྟས་ན་ང་ཚོ་སྐྱེས་པ་གཉིས་
དང་གཞོན་ནུ་མ་ཞིག་མཉམ་དུ་འགྲོ་བ་འདི “ལྗོངས་རྒྱུའི་ལྟ་སྐོར་ཚོ་
ཆུང” སྤྱིར་བཏང་ཞིག་མིན་པར་སྣང་། ཡ་ཙེ་ནི་ནང་པ་སངས་རྒྱས་
ཆོས་ལུགས་ལ་ཞིབ་འཇུག་བྱེད་མཁན་ཞིག་ཡིན་ནའང་མོ་དཔེ་དེབ་
བལྟ་རྒྱུ་ཧ་ཅང་ཆེ། ད་ལྟ་མོ་ཨ་རིའི་སྙན་ངག་པ་ཨ་ལིན་ཀྲེན་སི་པོག་
གི《ཀི་ཅོ་སྒྲོག་པ»ཞེས་པའི་སྙན་ངག་གཅེས་བསྡུས་ཤིག་གི་ཀི་ཅོའི་
ནང་དུ་ལྷུང་འདུག་པས་མེ་འཁོར་ཐོག་གི་འཚང་ཁ་དང་ཅ་ཅོ་ཆུང་
ཆུང་ཁྱད་གསོད་བྱས་ཟིན་པ་འདྲ། མོས་སྐབས་རེར་སྒེའུ་ཁུང་ཕྱི་
རོལ་གྱི་དཔེ་མཚོན་ལྡན་པའི་ཀྲུང་གོའི་འབྲི་ཆུའི་འགྲམ་རྒྱུད་ཀྱི་ཞིང་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྡེའི་ཡུལ་ལྗོངས་ལ་བལྟས་ཏེ་བསྡད། ཀ་ན་ཏའི་གྲོགས་པོའི་མིང་ལ་
ཡོ་ཧ་ནན་ཟེར། ཁོས་ཡ་ཙེ་དང་ངེད་གཉིས་ལ་འདྲི་རྒྱུར།
“འགྲུལ་བཞུད་ཐེངས་འདིས་ཁྱོད་གཉིས་ཀྱི་ཐུགས་མཉེས་པོ་
བཟོ་སྲིད་དམ།”
“ སེམས་སྐྱིད་པོ་བཟོ་ངེས།” ངས་ལན་བཏབ།
“དགུན་གནང་སྐབས་སུ་ང་བོད་ལ་ཐེངས་ཤིག་འགྲོ་རྩིས་་་་་
ཡོད།” །
“ཨོ། དེ་ཡག་པོ་འདུག”
ངས་མོ་མཐོང་དུས་མཚན་མོའི་ཆུ་ཚོད་དགུ་པར་སླེབས་ཚར།
བཤད་སྟངས་གཞན་ཞིག་བརྗེས་ན་མོ་མེ་འཁོར་སྟེང་དུ་བུད་དུས་ཆུ་
ཚོད་དགུ་པ་ཡོལ་ནས་ཅུང་ཙམ་འགོར་ཟིན།
ངས་ཐོག་མར་མེ་འཁོར་སྒེའུ་ཁུང་གི་ཤེལ་སྒོར་ལྡོག་འཕྲོས་བྱས་
པའི་མོའི་བཞིན་རས་མཐོང་ཞིང་། ངས་མུ་མཐུད་མོའི་རྣམ་འགྱུར་
ལ་ཤེལ་སྒོའི་ངོས་ནས་ཞིབ་ལྟ་བྱེད་ཞོར་ཡོ་ཧ་ནན་དང་གོང་གི་ཁ་བརྡ་
དེ་བྱས། དེའི་སྔོན་ལ་ངས་ལྐོག་གསོད་གྱོད་གཞིའི་སྐོར་གྱི་གཏམ་
རྒྱུད་ཅིག་ཀློག་ཅིང་བསྡད། ངས་ཕྱི་མིག་ཅིག་བལྟས་དུས་མོ་ང་ཚོ་
དང་བར་ཐག་མི་རིང་བའི་འདུག་གནས་ཤིག་ཏུ་བསྡད་ཚར། ང་ལ་
གློ་བུར་དུ་ཟུག་གཟེར་ཞིག་ཕོག་བྱུང་སྟེ། མོའི་ཡོད་ཚད་ང་ལ་རྒྱུས་
མངའ་ཆེ་བའམ་འབྱུང་འགྱུར་གྱི་དོན་དག་ཅིག་ཤེས་ཟིན་པ་ལྟ་བུའི་
སྣང་བ་ཞིག་གིས་ང་ལ་ཅི་བྱ་གཏོལ་བྲལ་གྱི་རྣམ་པ་ཞིག་བཟོས་ཤིང་
ངའི་བྲང་ཁོང་ལ་རྒྱ་ཆེ་བའི་དངངས་འཚབ་བམ་སྐྱོ་གདུང་ཞིག་གིས་
46



སྒྲུང་གཏམ • བརྩེ་དུང་གི་གཏམ་རྒྱུད། །
རིམ་བཞིན་བཙན་འཛུལ་བྱས། རྒྱུ་མཚན་མེད་པའི་དྲོད་རླབས་
ཤིག་ཀྱང་གནས་གང་ཞིག་ནས་ཡོང་བ་མི་ཤེས་པར་ངའི་ལུས་ཀྱི་་
དཀྱིལ་འཁོར་ཡོངས་སུ་ཁྱབ་བྱུང་། ངས་དབུགས་རིང་ཞིག་ཕྱུངས་
པས་ཡོ་ཧ་ནན་ལ་གསལ་འདེབས་གང་ཞིག་བྱས་པ་བཞིན་ཁོས་ཀྱང་
མོར་སྣང་འཇོག་གམ་ཞིབ་ལྟ་བྱེད་འགོ་བརྩམས། མོའི་བྱད་བཞིན་
དང་རྣམ་འགྱུར་གང་གི་ཆ་ནས་ཡཱ་ཙེ་དང་ཨ་ན་མ་ན་ཡིན་པས་ཡོ་ཧ་
ནན་དང་ངེད་གཉིས་ཀྱིས་ཕལ་ཆེར་མཉམ་དུ་ཡ་ཙེའི་ཕྱོགས་ལ་ཡ་
མཚན་གྱི་མིག་ཟེར་ཐེངས་ཤིག་སྤྲོས། འོན་ཀྱང་ཡ་ཙེ་སྔར་བཞིན་ཨ་
རི་བའི “ཀི་ཅོའི”གཏིང་དུ་འཛུལ་འདུག
མོས་ ཐ་མག་རྐང་གཅིག་ལ་མེ་སྦྱོར་རྩིས་བྱས་པར་མེ་བཅའི་
ནང་དུ་རླངས་པ་མེད་པའམ་ཡང་ན་རྐྱེན་ཅི་ཞིག་ཡིན་པ་མི་ཤེས།
གང་ལྟར་ཐེངས་འགར་བརྡབ་ཀྱང་མེ་མ་འབར་བས། མེ་གཡོར་
འདོད་པའི་ཚུལ་གྱིས་ཡར་ལྟ་མར་ལྟ་ཞིག་བྱས་ཀྱང་། འོས་ཤིང་
འཚམ་པའི་མི་ཞིག་མ་མཐོང་བ་ཇི་བཞིན་འདུག་གནས་ལས་འགུལ་
འགུལ་ཙམ་བྱས་པ་ལས་ཡར་མ་ལངས་ལ་ཁ་ཡང་མ་གྲག མོའི་ཁ་
གཏད་དུ་ཞིང་གྲོང་གི་རྒྱ་མོ་ཞིག་དང༌། སྐྱེས་མ་ཞིག་གིས་པང་དུ་ལོ་
གཉིས་གསུམ་ཅན་གྱི་བྱིས་པ་ཞིག་བཟུང་ཡོད་ལ། བྱིས་པ་དེའི་ལག་
པ་ཆུང་ཆུང་ཁོ་མོའི་ཕྱོགས་སུ་ཡང་ཡང་བསྲིངས་པར་མོས་དེ་ལ་ཁ་
བརྡ་བྱེད་པ་ལྟ་བུའི་འཛུམ་ཆུང་ཞིག་བསྟན། །
འཛུམ་མདངས་དེའི་རྐྱེན་གྱིས་ངས་ཡཱ་ཙེ་དང་ཐེངས་དང་པོར་
འཕྲད་པའི་ངང་ཚུལ་དྲན་བྱུང་། །



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ང་ཚོའི་སློབ་གྲྭ་ནི་ལོ་ངོ་བདུན་ཅུ་ལྷག་གི་ལོ་རྒྱུས་ལྡན་པ་ཞིག་སྟེ་
ཡོ་ཧ་ནན་གྱི་ཨ་མེས་ཀྱིས་བཙུགས་པ་ཞིག་ཡིན་ལ། ཕྱི་གླིང་བའི་
“ཐུགས་ཁུར”གྱིས་གསར་འཛུགས་བྱས་པའི་སློབ་གྲྭ་འདི་རང་རྒྱལ་
ལ་མཚོན་ན་ཅུང་སྔ་ཤོས་སུ་གཏོགས། སློབ་རྭའི་དཀྱིལ་དུ་རྫིང་བུ་
ཆེན་པོ་ཞིག་ཡོད་པར་དཔྱིད་ཀར་ཀུན་གྱིས་གྲུ་རྩེད་བྱེད་པའི་དགའ་
ཚལ་དུ་འགྱུར་ལ་དེའི་འགྲམ་ངོགས་སུ་མཚན་མོ་འཆམ་འཆམ་བྱེད་
པའི་གཞོན་ནུ་ཕོ་མོའང་གང་མང་མང་ཡིན། དགུན་དུས་སུ་རྫོང་
བུར་དར་ཁ་འགྲིག་རྗེས་དར་ཤུད་རྒྱག་མཁན་འཚང་ཀ་ཤིག་ཤིག་རེད།
ཁ་བ་ཆུང་ཆུང་ཞིག་བབས་ནས་གྲང་ངར་སྔར་ལས་ཆེ་བའི་མཚན་མོ་
ཞིག་ལ། ང་ སྔ་ མོ་ ནས་ དར་ ལྷམ་ གྱི་ གྲི་ བརྡར་ བར་ སོང་ ཞིང་།
དར་ཤུད་རྭ་བའི་ལས་ཀ་བ་ཚོ་སྔར་ནས་སླེབས་ཡོད་ཅིང་སྐད་སྒྲ་མཐོ་
རྒྱུ་མེད་ པའི་སྐུད་མེད་གློག་དུང་ལས་མཚན་མོ་དེའི་ནམ་ཟླ་དང་་་་
འཚམ་པའི་རོལ་མོ་གྲང་རེག་ལྡན་པ་ཞིག་སྟེ། “......ངེད་གཉིས་
ཀྱི་འདས་ཟིན་པ་ཐམས་ཅད། ཆུ་ནང་དུ་གཏོར་ཅིང་ས་འོག་ཏུ་
སྦས་ཤིག ངེད་གཉིས་ཕན་ཚུན་གཏན་ནས་གཏན་དུ་བརྗེད་པར་
གྱིས..……..”ཞེས་པ་ཞིག་གཏོང་གིན་ཡོད། རྫིང་ངོས་སུ་དར་ལྷམ་
གྱོན་པའི་གཞོན་ནུ་ཕོ་མོ་འགས་རྩེད་དགོད་ངང་ཁ་བ་འཕྱག་གིན་
འདུག་ལ་དེ་ཚོ་ནི“ དཔལ་འབྱོར་ཡོང་འབབ” འཚོལ་ཆེད་དར་ཤུད་
རྭ་བའི་ལས་འགན་གཙང་ལེན་བྱས་པའི་སློབ་མ་འགའ་རེད། དར་
ཤུད་བྱེད་མཁན་རིམ་བཞིན་ཇེ་མང་དུ་སོང་། ངས་ཐ་མག་རྐང་
གཅིག་འཐེན་རིང་ངལ་གསོ་བྱས་རྗེས་དར་ ཐོག་ ཏུ་བརྒྱུགས་ཏེ་མི་



སྒྲུང་གཏམ • བརྩེ་དུང་གི་གཏམ་རྒྱུད།
ཚོགས་སུ་ཞུགས་ཤིང་རང་གི་ཤུད་རྩལ་མཐོ་བའི་སྣང་བར་བརྟེན་ནས་
གཡོན་སྐོར་བྱེད་འགོ་བརྩམས། རྒྱུགས་ཤུད་བྱེད་མཁན་མང་ཆེ་བ་
ཡིན་ལ་དེ་ཚོས་མཐའ་ནས་སྐོར་གྱིན་ཡོད་ཅིང་། དར་ཐོག་སྤོ་ལོ་
དང་དར་ཐོག་རྩེད་མོ་རྩེད་མཁན། ད་དུང་གསར་སློབ་མཁན་མང་
པོ་རྫིང་བུའི་དཀྱིལ་དུ་རུབ་ཡོད། དར་ཐོག་སྤོ་ལོ་རྩེད་མཁན་ཡང་
རྒྱུན་ལྡན་གྱི་འགྲན་བསྡུར་བྱེད་པ་དང་མི་འདྲ་བར་མི་གཉིས་གསུམ་
རེ་སྐོར་རེ་བྱས་ནས་སྤོ་ལོ་འཕྲོག་རེས་ཀྱིས་གང་འདོད་དུ་ཕར་རྒྱུག་
ཚུར་རྒྱུག་བྱེད་ཀྱིན་ཡོད། དཀར་ནག་ཉིས་འདྲེས་ངང་བསླས་པའི་
བལ་གྱི་ཞྭ་མོ་དང་ལག་ཤུབས། ལྭ་བ་བཅས་གྱོན་ཡོད་པའི་བུ་མོ་
ཞིག་གིས་སྤོ་ལོ་དེད་འོང་ནས་ང་རྒྱུག་ཤུད་བྱེད་པ་དང་གདོང་ཐུག་
བརྒྱབ་སྟེ་མོ་གོམ་པ་གསུམ་ཙམ་གྱི་སར་ཐོར་སོང་། ལག་གི་དབྱུག་
པའང་ཐག་རིང་དུ་གཡུག ངང་ཚུལ་དེས་ང་ལ་དངངས་འཚབ་
བམ་འགྱོད་པ་ཞིག་བསྐྱེད་ཅིང་ངའི་སེམས་གཏིང་ལ་ཁ་བ་སྤར་མོ་
གང་བཏབ་པ་བཞིན་འཁྱག་ཤུར་རེར་གྱུར། ངས་ཙོག་ཙམ་གྱིས་
རྐང་པ་ནང་དུ་འཁོར་ནས་ཁ་འགོག་ཐབས་ཤིག་སྤྱད་ན་ཡང་གནས་
ཚུལ་གློ་བུར་བ་ཡིན་པས་མོར་ཕོག་པའི་རྡུང་ཤུགས་ཧ་ཅང་ཆེ་ངེས་
ཡིན། མོ་ག་ལེར་ཡར་ལངས་པ་དང་དར་ལྷམ་གྱི་གྲིས་གཙབ་པའི་
བ་མོ་ལྟ་བུའི་དངོས་པོ་དཀར་པོ་ཞིག་གིས་མོའི་ལུས་ཕྱེད་ཀ་བསྒོས་
འདུག གློག་འོད་འོག་ཏུ་མོས་ཁ་ནས་རླངས་པ་ཐུ་ལུ་ལུ་བྱེད་ཞོར།
“སྐྱོན་མེད། སྐུ་ཞབས་ལགས།”ཟེར།
ངས“དགོངས་པ་མ་ཚོམ”ཞེས་འགའ་བསྐྱར་ཟློས་བྱས།
49



---
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མོའི་ཁ་གཏད་དུ་སྡོད་པའི་གྲོང་གསེབ་ཀྱི་བུད་མེད་དེའི་པང་
གི་བྱིས་པས་ཀུ་ཤུ་ཞིག་བཟུང་ཡོད་པ་སར་ལྷུང་ནས་མོའི་རྐང་འོག་ཏུ་
འདྲིལ་སོང་། མོས་ཀུ་ཤུ་དེ་བསྒྲུག་ཅིང་འབྱིད་ཙམ་བྱས་ཏེ་བྱིས་
པར་སྤྲད། གྲོང་གསེབ་ཀྱི་བུད་མེད་ཀྱིས“བཀའ་དྲིན་ཆེ། བུ་མོ་
སློབ་གྲྭ་པ་ཞིག་མིན་ནམ”ཟེར།
མོས“སྔོན་ཆད་ཡིན”ཟེར།
གྲོང་གསེབ་ཀྱི་བུད་མེད་ཀྱིས“ཨོ—XX ལ་འགྲོ་རྒྱུ་ཨེ་ཡིན”
ཟེར།
མོས“ཡིན”ཟེར། །
བུད་མེད་ཀྱིས “ངའི་ཟླ་བོས་དེ་གར་ལྷམ་འཚེམ་གྱིན་ཡོད”
ཟེར།
༥
མོས“ཨོ”ཟེར།
ཡོ་ཧ་ནན་གྱིས“ གླང་ཆེན་འགྱིང་རི་དངོས་ནི་ངས་སྔོན་དཔག་
བྱས་ པ་ལྟར་རྔམ་བརྗིད་ལྡན་པ་ཞིག་མིན་ལ། ཁྱོད་ཚོས་དྲིལ་་་་་
བསྒྲགས་བྱས་པ་ལྟར་མཛེས་སྡུག་གིས་ཕྱུག་པ་ཞིག་ཀྱང་མ་ཡིན”ཟེར།
ཁོས་སྒོག་སྒྲ་དང་བཅས་ཏེ་མཆིལ་མ་ཞིག་མིད་ནས་ཨོལ་མདུད་འགུལ་
འགུལ་ཁ་ཤས་བྱས་རྗེས་མུ་མཐུད་དེ་ “གལ་ཏེ་ཁྱོད་ཚོའི་བོད་ཡུལ་དུ་
ཕྱིན་ན་ཡང་ཇོ་མོ་གླང་མ་དང་གངས་རིན་པོ་ཆེ་སོགས་ལ་དྲིལ་་་་་
བསྒྲགས་བྱས་པ་ནང་བཞིན་མཛེས་སྡུག་དང་ གཟི་བྱིན་ཡོད་མེད་་་་
བཤད་དཀའ། ཨེ་རེད། དགོངས་དྭངས་ཞུ། དགོངས་དྭངས་
ཞུ”ཞེས་བཤད།
50



སྒྲུང་གཏམ • བརྩེ་དུང་གི་གཏམ་རྒྱུད།
ང་རང་ངོ་གནོང་དགོས་པ་ཞིག་ནི་རང་ཉིད་བོད་པ་ཞིག་ཡིན་
བཞིན་དུ “ ཕ་ཡུལ” ལ་ཆ་རྒྱུས་མེད་པ་དང༌། ཐ་ན་འཛམ་གླིང་ལ་
སྐད་གྲགས་ཆེ་བའི་པོ་ཏ་ལ་དང་གངས་རིན་པོ་ཆེ་སོགས་ཀྱང་རྣ་ཐོས་
ཙམ་དང་བརྙན་འཕྲིན་སོགས་ལས་མིག་འཕྲུལ་གྱི་སྐལ་བ་རེ་ཐོབ་པ་
ཙམ་ཡིན། ལྷག་པར་དུ་ཤར་ཕྱོགས་པ་ལ་མཐོང་ཆུང་ལ་གོམས་པའི་
སྐྲ་སེར་མིག་སྔོན་ཁ་ཤས་ཀྱི་མདུན་དུ་ང་རང་ནམ་ཡང་ཅི་བྱ་གཏོལ་
བྲལ་གྱི་གནས་སུ་གྱུར། ངས་ཡོ་ཧ་ནན་ལ་དྲིས་ལན་ཡག་ཐག་ཆོད་
པ་ཞིག་འདེབས་བསམ་རུང་གནོང་སེམས་ཀྱི་དབང་གིས་ངག་རྡབ་
རྡིབ་ངང་རང་གིས་དཔེ་དེབ་ལས་བཀླགས་མྱོང་བའི(ཧྥ་རན་སིའི་མི་
ཞིག་གིས་བྲིས་པའི་ཕྱི་ཡིག་ཡིན）གངས་རིན་པོ་ཆེའི་སྐོར་གྱི་གཏམ་
རྒྱུད་ཁ་ཤས་བཤད་ནས་རང་མགོ་རང་གཡོག་ཙམ་བྱས། །
ཡུད་ཙམ་ནས་ང་བག་ཕེབས་པར་གྱུར་དུས་མིག་ཟུང་སླར་ཡང་
མོའི་ཕྱོགས་སུ་ངང་ངམ་ཤུགས་ཀྱིས་ཤོར། ངས་རང་གི་མྱོང་གོམས་
ལ་བརྟེན་ནས་མོའི་ལས་རིགས་དང་འཚོ་བའི་མྱོང་བ། ད་ལྟའི་
སེམས་ཁམས་སོགས་ལ་ཚོད་དཔག་བྱས། མོའི་སྐད་ངག་དང་རྣམ་
འགྱུར་ལ་དཔྱད་ན་མོ་ངེས་པར་དུ་གླུ་མ་ཞིག་ཡིན་དགོས་ལ། ཡང་
མོའི་སྐྱོ་གདུང་ཕྲན་བུ་འཁྲིལ་བའི་བཞིན་རས་ཀྱིས་རང་ཉིད་ནི་སྐར་
མདའ་ཞིག་སྟེ་ནམ་ཡང་འགྲོ་སྡོད་ཀྱི་རང་དབང་བྲལ་བའི་འགྲུལ་སྐྱོད་
པ་ཞིག་ཡིན་པ་སྟོན་གྱིན་འདུག ངས་དེ་ནི་རྨི་ལམ་ལས་མཐོང་མྱོང་
བའི་བུ་མོ་དེའམ་ཡང་ན་གཏན་ནས་ཡོད་མི་སྲིད་པའི་འཕྲུལ་སྣང་གི་
གཟུགས་བརྙན་ཞིག་ཡིན་ན་སྙམ། དོན་དངོས་དེ་ལྟར་མིན་པའི་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ངེས་པའང་མེད། དོན་དངོས་ལ་མོའི་འདུག་གནས་ སྟེང་བསྡད་
ཡོད་པ་ནི་རྒས་ཤིང་འཁོགས་པའི་བུད་མེད་ཅིག་ཡིན་པ་ལས་མ་་་་
གཏན་ནས་བསྡད་མེད། འདུག་གནས་དེ་འང་ངས་རྟོག་བཏགས་
བྱས་པ་ཞིག་གམ་ངས་རྟོག་བཏགས་བྱས་པའི་མོ་རྐུབ་སྟེགས་སྟོང་བ་
ཞིག་ལ་བསྡད་ཡོད་པ་ཨེ་ཡིན། ངས་འཚོལ་བཞིན་པའི་མོ་དང་མོས་
འཚོལ་བཞིན་པའི་ཁོ་ཚོ་ནམ་ཡང་རྙེད་དཀའ་བས། ངས་ནན་ཏན་
གྱིས་འཚོལ་བ་ལས་སྟེས་དབང་གི་ཐུག་འཕྲད་ལ་རེ་བ་བྱེད་ཀྱིན་ཡོད།
ད་ལྟ་ང་ཡར་ལངས་ནས་མོའི་འཁྲིས་སུ་སོང་སྟེ་གླེང་མོ་བྱེད་དགོས་པ་
དང་མཛའ་བརྩེའི་མིག་མདངས་འཕངས་ནས་མོའི་གདོང་གི་འཁྱག་
རོམ་ལྟ་བུའི་གདུང་བ་དེ་བཞུ་དགོས། དེ་ནས….…...དེ་ནས་མོ་དང་
ལག་གདང་སྦྲེལ་ནས་མི་ཚོགས་ཀྱི་ཁྲོད་དུ་གཏན་ནས་གཏན་དུ་འཛུལ་
དགོས།
ངས་སྟོང་འདང་རྒྱག་ཀྱིན་རྒྱུག་ཀྱིན་ཁོར་ཡུག་གི་ཡོད་ཚད་་་་
བརྗེད། །
དར་ཤུད་རྒྱག་སྐབས་ཡཱ་ཙེ་དང་ངེད་གཉིས་ཀྱི་སྟེས་དབང་དྲིན་
ཆེན་དེ་བྱུང་སོང་། ཡ་ཙེས“སྐྱོན་མེད། སྐུ་ཞབས་ལགས” ཞེས་ ་
བཤད་པར།
ངས“ དགོངས་པ་མ་ཚོམ”ཞེས་ཐེངས་འགར་བཟློས།
དར་ ཤུད་ རྭ་ བའི་ སྒོ་ འགྲམ་ དུ་ ཐ་ མག་ དང༌ མངར་ ཟས།
གཞན་ཡང་བཏུང་བཅའ་སྣ་ཚོགས་བཙོང་མཁན་རྒན་མོ་ཁ་ཤས་གྲལ་
བསྒྲིགས་ ནས་ ཡོད་ལ། ཚོང་ཟོག་དག་ ཤིང་རྟ་འཁོར་ལོའི་སྟེང་་་་



-
-
སྒྲུང་གཏམ • བརྩེ་དུང་གི་གཏམ་རྒྱུད།
གཏན་ཆགས་བྱས་པའི་ཤིང་སྒམ་ཆེན་པོ་རེ་རེའི་ནང་དུ་བཅུག་ཡོད་
པས་དབོར་འདྲེན་བྱ་རྒྱུར་ཧ་ཅང་སྟབས་བདེ་ཡིན་ལ། སློབ་གྲྭ་ཆེན་
མོའི་དགེ་རྒན་གྱི་ཆུང་མ་ཚོར་མཚོན་ན། དེ་འདྲའི་གསར་གཏོད་
ཅིག་བྱ་རྒྱུ་ནི་ཕལ་ཆེར་ལས་སླ་པོ་ཞིག་ཡིན་སྙམ། དེ་དག་གི་ལོགས་
སུ་མཚན་མོ་རེར་ཁེ་གཙང་ཆེ་བའི་བུད་མེད་སློབ་མ་ཞིག་གིས་རང༌
ཚང་གི་མི་རབས་དུ་མར་བརྒྱུད་པའི་ལག་རྩལ་ཏེ་ཆུང་བ་ལུ་བཙོས་མ་
འཚོང་གིན་ཡོད། ཁོ་མོས་སླ་ང་ཆུང་ཆུང་ཞིག་གི་ནང་དུ་ཆུང་བ་ལུ་
བཙོས་རྗེས་འཆུ་ཐེངས་རེ་ལ་དཀར་ཡོལ་རེ་བཀང་ཞིང་། དེའི་སྟེང་
ལ་བྱེ་མ་ཀ་ར་ཁེམ་བུ་གང་བླུགས་ཏེ་ཟ་མཁན་གྱི་མདུན་ལ་བཞག་མ་
ཐག་རྩྭ་སྨན་ཁང་ལ་སླེབས་པ་དང་འདྲ་བའི་དྲི་ཞིམ་ཞིག་གིས་དྭངས་
གཙང་གི་སྣང་བ་ཞིག་སྟེར། ཡ་ཙེས་སྦྱིན་བདག་བྱས་ཏེ་ངེད་གཉིས་
ཀྱིས་དཀར་ཡོལ་གང་རེ་བཟས་རྗེས་དར་ཤུད་རྭ་བ་ནས་ན་གཞོན་
དགེ་རྒན་ཚོའི་ཉལ་ཁང་གི་ཕྱོགས་སུ་ཐད་ཀར་འགྲོ་ཐུབ་པའི་རྡོ་ལམ་
དེད་ནས་འཆམ་འཆམ་བྱས། ལམ་འགྲམ་གྱི་ཤིང་སྡོང་ཡོད་ཚད་ཁ་
བའི་བཙན་འཛུལ་ ཐེབས་པ་ཇི་བཞིན་དཀར་པོར་གྱུར་འདུག་ལ་་་
སྐབས་སྐབས་སུ་ཁ་བ་རྡོག་རྡོག་རེ་ས་ལ་ཐོར་བ་ལས་རླུང་བུ་གཡུག་པ་
རེ་ཚོར་ཐུབ། དགུན་ཁ་མེད་པའམ་ཤི་བ་འདྲ་བར་ང་ལ་ལྷོད་་་་
གཡེང་གི་གོ་སྐབས་ཤིག་གནང༌། ཉིན་གསུམ་པར་ངས་སླར་ཡང་
དར་ཤུད་རྭ་བ་ནས་ན་གཞོན་དགེ་རྒན་གྱི་ཐོག་ཁང་བར་ཡཱ་ཙེ་བསྐྱལ་
ཞིང་མོའི་ཉལ་ཁང་གི་སྒོ་འགྲམ་དུ་སླེབས་པ་དང་། མོས“ནང་དུ་
མི་འགྲོའམ?”ཟེར་བར་ངས“ཐུགས་རྗེ་ཆེ”ཟེར་ཞོར་ནང་ལ་འཛུལ།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ངེད་གཉིས་ཀྱིས་སྦི་རག་ཅུང་ཙམ་འཐུང་ཞོར་བོད་ཀྱི་ཆོས་་་་
ལུགས་དད་མོས་དང་འདོད་གཅུན་རིང་ལུགས་སྐོར་གྱི་སྐད་ཆ་མང་པོ་
གླེང༌། དེ་ནི་ངེད་གཉིས་ཀྱི་གླེང་མོ་ཟེར་བ་ཙམ་ལས་དོན་དངོས་ལ་
ཡཱ་ཙེས་ཆུང་དུས་ནས་གྲོང་ཁྱེར་ནང་འཚར་ལོངས་བྱུང་ཞིང་བོད་ལ་
ཆ་རྒྱུས་ཡེ་ནས་མེད་པའི་ང་ལ་མི་ལ་རས་པ་སོགས་སྐྱེས་ཆེན་ཁ་ཤས་ངོ་
སྤྲོད་བྱེད་པ་ཙམ་ཡིན། ངའི་བཟི་སྣང་གིས་ཁེངས་པའི་མིག་ཟུང་
རིམ་བཞིན་རབ་རིབ་ཏུ་གྱུར་ཅིང་། སྐབས་དེར་ངས་ཡཱ་ཙེའི་གདོང་
ལས་གསང་བརྡ་ཅི་ཞིག་ཚོར། མོའི་མཁུར་ཚོས་ལ་མཚམས་སྤྲིན་ལྟ་
བུའི་དམར་མདངས་སྲབ་མོ་ཞིག་འཁོར་ལ་མིག་ཟུང་ལས་ཆུ་འགོ་ལྟ་
བུའི་དྭངས་བསིལ་ཞིག་བསྟན་པས་དྲོད་འཁྱག་ཉིས་འདྲེས་ཀྱི་ཡཱ་ཙེ་ག་
ལེ་ག་ལེར་འཆར་ཡན་གྱི་མཚེའུའི་ངོས་སུ་འཕྱོ་བ་དང་འདྲ། ཡཱ་ཙེ་
ནི་སྐད་ཆ་ཁོ་ནས་འདོད་པ་ཚིམས་པའི་བུད་མེད་ཚོའི་རིགས་སུ་བསྡུ་
མི་འོས། ངས་གཟུགས་པོ་ཆུང་ཞིང་ལྗིད་ཚད་ཡང་ལ། ཤ་ཁ་
དཀར་བའི་ཡཱ་ཙེ་བྱིས་པ་ཞིག་དང་འདྲ་བར་རང་གི་པང་ལ་བཟུང་
ནས་མོའི་སྣ་གདོང་དང་མཆུ་སྒྲོས། མཁུར་ཚོས་དང་རྣ་ཅོག སྐེ་
མཇིང་སོགས་ལ་རེ་རེ་བཞིན་མཆུ་སྦྱར་དུས། མོས་ངག་དམའ་ཞིང་
འཆོལ་བའི་ངང་ནས“ང་ཁྱོད་ལ་ཧ་ཅང་དགའ། ང་ལ་ཁྱོད་ཧ་ཅང་
མཁོ” ཞེས་ཡང་ནས་ཡང་དུ་བཟློས། དེ་ལྟར་འབྱུང་སྲིད་པའི་
གནས་ཚུལ་མཐའ་དག་བྱུང་ཚར་ཞིང༌། ངས་ཀྱང་རང་གི་མཚར་
སྡུག་ལྡན་པའི་མ་འོངས་པའི་དོན་དག་ཡོད་ཚད་ལ་ཡང་བསྐྱར་བཀོད་
སྒྲིག་གི་བསམ་བློ་རྒྱ་ཆེན་གཏོང་གིན་པའི་ཉིན་ཞིག་ལ། ཡ་ཙེས་ཡོ་



སྒྲུང་གཏམ • བརྩེ་དུང་གི་གཏམ་རྒྱུད། །
ཧ་ནན་ཁྲིད་འོང་ནས་ང་ལ་ངོ་སྤྲོད་བྱས་ཤིང་ང་ཚོ་གསུམ་ག་གྲོགས་པོ་
བྱས་ཆོག་ཟེར། མཚན་མོ་དེ་ནི་ཡིད་སྐྱོ་ཞིང་ཡི་མུག་པ་ཞིག་རེད།
དུས་བཀག་བྱས་པ་ལྟར་ཡ་ཙེ་དར་ཤུད་རྭ་བར་ཡོང་། “ཁྱོད་ཀྱིས་
ང་ལ་ཤིན་ཏུ་དགའ་ཚུལ་ལབ་པ་མིན་ནམ།”
“ཡིན། ད་ལྟའང་དེ་ལྟར་ཡིན།”
“འོ་ན། ཡོ་ཧ་ནན?”
“ཁོ་ངའི་འབྱུང་འགྱུར་གྱི་ཁྱོ་ག་ཡིན་ཀྱང་སྲིད།”
“ཁྱོད་ཁྲུམ་པ་ཞིག་རེད།” །
“ལྗང་། བརྩེ་དུང་གི་རྒྱལ་ཁ་ནི་ཕྱིར་དྲན་གྱི་ཕམ་ཁ་མ་ཡིན་
ནམ། ང་ཚོར་མཛེས་སྡུག་ལྡན་པའི་འཚོ་བ་ཞིག་དགོས། ལྗང་།”
ངས་དེ་ནི་ཡ་ང་བའི་མཚན་མོ་ཞིག་རེད་ཟེར་དོན་ནི། ཡཱ་
ཅེས་བཤད་མཚམས་དེར་སླེབས་དུས་ང་ནི་དབུགས་ཞུམ་པའི་་་་་་
དབུགས་ལྒང་ཞིག་གི་སྟེང་ལ་ད་དུང་ཁབ་གཙགས་འགའ་བྱས་པས་
ནམ་ཡང་སྦོས་པའི་རེ་བ་མེད་པ་ལྟ་བུར་གྱུར། ངས་ལན་ཅི་ཡང་མ་
བཏབ་པར་གྲང་ངར་གྱི་མུན་པའི་ཁྲོད་ཁེར་རྐྱང་དུ་འཆམ་འཆམ་བྱས།
ང་ར་བཟི་ནས་ཉོབ་པར་གྱུར་ཅིང་ཞག་གང་བོར་སྐྱོ་གདུང་དང་་་་
མཉམ་དུ་སྡོང་རྒན་ཞིག་གི་རྩ་རུ་ལུས། ནད་ཁྲིའི་སྟེང་དུ་ངས་རང་
གི་གྲང་ངར་གྱིས་ཁེངས་པའི་རྐང་པའི་མཛུབ་མོ་གཉིས་ལ་སྙིང་རྗེ་
ཚད་མེད་སྐྱེད་ཞོར་ཞིབ་ལྟ་བྱས་ཤིང་དེ་ནས་བཟུང་ཡ་ཙེ་དང་འགྲོ་
འོང་མི་བྱེད་པའི་དམ་བཅའ་བཞག ང་ཁོང་ཁྲོའི་ངང་གན་རྐྱལ་དུ་
ཉལ་ནས་རྩྭ་ཐང་སྟེང་གན་རྐྱལ་དུ་ཉལ་བའི་གནའ་སྔ་མོའི་ཕོ་གསར་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཞིག་གི་གཏམ་རྒྱུད་ལ་ཞུགས། །
མཛེས་སྡུག་ལྡན་པའི་སྤང་ལྗོངས་ཀྱི་གཞི་རུ་ཕོ་གསར་ཞིག་གན་
རྐྱལ་ངང་ཉལ་ཡོད། ཁོང་ནི་ངའི་ཨ་མེས་རེད། ཁོས་སེམས་ནང་
གི་བུད་མེད་དེ་ཇི་ལྟར་བསུ་བའི་སྐོར་ལ་མནོ་བསམ་གཏོང་གིན་་་་
མཆིས། ཟླ་འོད་མེད་པའི་མཚན་མོ་ཞིག་ལ་ཁོས་རྟ་གཅིག་ཞོན་ཞིང་
རྟ་གཅིག་ཁྲིད་ནས་ སྟག་ལུང་སྡེ་དཔོན་གྱི་ཆུང་མའམ་རང་གི་སྙིང་
སྡུག་དེ་བསུས་ཤིང་ཐག་རིང་གི་བསིལ་ལྡན་གྲོང་ཚོ་ཞེས་པར་བྲོས།
ཟླ་ལྔ་དྲུག་གི་རྗེས་སུ་ངའི་ཨ་ཕ་འཇིག་རྟེན་མི་ཡུལ་དུ་སླེབས།
X ༼ གྲོང་ཁྱེར་ནི་མེ་འཁོར་འབབ་ཚུགས་ཆེས་མཇུག་མ་ཡིན།
མོས་ང་ལ་ཕྱི་མིག་ཡང་ཡང་ལྟ་བཞིན་མི་ཚོགས་ཀྱི་རྦ་རླབས་སུ་ཞུགས་
ཤིང་ཡུད་ཙམ་ནས་འཕྲུལ་སྣང་བཞིན་དུ་ཡལ་བར་གྱུར། ངའི་་་
སེམས་ལ་ད་གཟོད་གོ་སྐབས་བཟང་པོ་ཞིག་གཏན་ནས་གཏན་དུ་ཤོར་
བའི་སྣང་བ་ཞིག་སྐྱེས་ལ་རྒྱུ་མཚན་མེད་པའི་ཡིད་གདུང་གིས་ངའི་
བྲང་ཁར་རྡེག་རྡེག་བྱས་ནས་ང་རང་འཇིམ་བརྙན་བཞིན་དུ་ཡུན་རིང་
ལ་རྡོ་སྐས་སྟེང་དུ་ལུས། རྗེས་སུ་ཚོང་ཁང་ཆེན་པོ་ཞིག་གི་འཚང་
ཀའི་གསེབ་ནས་ངས་མོའི་ཡིན་ཐག་ཆོད་ཀྱི་སྐད་སྒྲ་སྙན་མོ་ཞིག་ཐོས་
ནས་ ཡང་ ཡང་ ལྟ་ སྐོར་ བྱས་ ཀྱང་ མོ་ གཏན་ ནས་ མཐོང་ མ་ བྱུང༌།
དེའི་ཡང་རྗེས་སུ་ངའི་སེམས་ལ་གཅིག་བྱས་ན་ང་ཚོས་ཐོག་མ་ནས་ངོ་
ཤེས་མི་རུང་ལ་མེ་འཁོར་སྟེང་དུ་ཕན་ཚུན་ལབ་གླེང་ཅི་ཡང་མེད་པ་དེ་
ནི་ཧ་ཅང་འགྲིག་སྙམ། འཇིག་རྟེན་ཆེ་དྲགས་ནས་ནམ་ཡང་མིའི་བློ་
ཡུལ་ལས་འགོངས་ལ། འཇིག་རྟེན་ཆུང་དྲགས་པས་མིའི་ཕུགས་
56



སྒྲུང་གཏམ • བརྩེ་དུང་གི་གཏམ་རྒྱུད། །
འདུན་དེ་ལས་ཆེས་ཆེར་བརྒལ་ཡོད་པས། ངས་ཨར་འདམ་དང་རྣོ་
ལྕགས་ཀྱི་སྲང་ལམ་དུ་ཡལ་བའི་མོ་གཏན་དུ་བརྗེད་ག་ལ་སྲིད།
ངས་ཁ་པར་བརྒྱབ་པའི་དུས་ཆད་ལྟར་འཕྲིན་ལས་སྒྲོལ་མ་་་
མགྲོན་ཁང་དུ་སླེབས་བྱུང༌། མོ་ང་ཚོའི་སློབ་གྲྭའི་སྒྱུ་རྩལ་ཚན་ཁག་
ནས་ཐོན་རྗེས་ཨ་མེ་རི་ཀར་ཕྱིན་ནས་ལོ་གཉིས་ཟབ་སྦྱོང་བྱས་ཤིང་ད་
ལྟXX སློབ་གྲྭ་ཆེན་མོའི་མཛེས་རྩལ་དགེ་རྒན་རེད། མོ་ཕ་ཡུལ་ལྷ་
ས་ནས་ཕྱིར་ལོག་མ་ཐག་ཡིན་ལ། སྐུ་དྲག་གི་སྲས་མོའི་རང་སྣང་
མཐོན་པོ་དེ་ཕལ་ཆེར་ཡལ་ཚར་བ་མ་ཟད། མིག་ཟུར་དུ་བུད་མེད་
ཚོའི་སེམས་པ་སྐྱོ་བར་བྱེད་པའི་གཉེར་མ་དེ་རིགས་ཀྱང་གསལ་ལ་མི་
གསལ་དུ་བབས་འདུག་པས། རིན་ཐང་ཆེ་བའི་སྒེག་རྫས་རིགས་
ལའང་དེ་འགེབས་སྲུང་གི་ནུས་པ་ཆེར་མེད་པ་འདྲ།
ཡཱ་ཙེ་དང་འཕྲིན་ལས་སྒྲོལ་མས“རིག་གཞུང” ཁ་བརྡའི་འགོ་
བརྩམས་བྱུང་། བུད་མེད་ཀྱི་རྫུ་བག་ཕྲན་བུ་དང་འདྲེས་པའི་གོམས་
གཤིས་ལྟར། འཕྲིན་ལས་སྒྲོལ་མས་ཡཱ་ཙེ་ཁྱད་གསོད་བྱེད་འདོད་པ་
ལྟ་བུའི་སྒོ་ནས། རང་ཉིད་སོང་མ་ཐག་གི་གུ་གེའི་ལྡེབས་རིས་སྐོར་
གླེང་ཞིང་། བོད་པའི་ཡུལ་སྐོར་གནས་མཇལ་དང་དེང་རབས་ཡུལ་
སྐོར་བྱ་འགུལ་གྱི་ནང་དོན་གང་ཟབ་ཚུལ་གྱི་ལྟ་བ་མང་པོ་བརྗོད་པར་
ཡ་ཙེས། “རེད་དེ། དེ་ཁྱབ་ཆུང་དྲགས། ཁྱོད་ཚོ་ནི་ཆོས་་་
ལུགས་དད་མོས་ཁོ་ནའི་ཆེད་དུ་རེད”ཟེར།
འཕྲིན་ལས་སྒྲོལ་མས“མི་ཞིག་ལ་དད་མོས་དང་དད་ཡུལ་ཞིག་
ཡོད་པ་ནི་དགའ་འོས་པ་ཞིག་རེད” ཟེར་ཞིང་རང་གི་སྒྱུ་རྩལ་དད་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མོས་སྐོར་གྱི་གཞུང་ལུགས་མང་པོ་བཤད་ཅིང་། ང་ལ་རོགས་སྐྱོར་
ཞུ་བའི་འཕྲིན་བརྡ་ཞིག་ཀྱང་བཏབ་པས། ངས་བསམ་བློ་ཅི་ཡང་མ་
བཏང་བར་གང་འདོད་དུ “ཡོད་ཚད་དེ་འདྲའི་ལས་སླ་པོ་ཞིག་མ་
རེད”ཅེས་བཤད་པར་ཡོ་ཧ་ནན་གྱིས་ཀྱང“དེ་རེད”ཟེར།
འཕྲིན་ལས་སྒྲོལ་མས་དེ་སྔོན་སློབ་གྲྭའི་ནང་གྱོན་དགའ་བའི་
དར་བཟོ་ཆེ་བའི་ལྭ་བ་དེ་རིགས་གྱོན་མེད་པར། བོད་ནས་ཐོན་
པའི་ཕྲུག་ཁྲའི་སྟོད་གོས་ཤིག་དང་ཧ་སག་ནག་པོའི་རྐང་སྣམ་ཞིག་
གྱོན་པའི་ཁར་རུས་པའི་སྐེ་རྒྱན་ཞིག་ཀྱང་བཏགས་ཡོད། འོན་ཀྱང་
ཕངས་སེམས་སྐྱེ་བ་ཞིག་ལ་དེ་སྔའི་མཐོ་ཞིང་ཁེངས་དྲེགས་ཀྱི་ཤས་ཆེ་
བའི་ནུ་རྒྱས་ཟུང་གིས་མོའི་འདས་དོན་ཅི་ཞིག་མཚོན་པ་ལྟར་མགོ་བོ་
ཐུར་དུ་དཔྱངས་ཡོད་པ་འདྲ། མོའི་ལུས་ཡོངས་སུ་རང་གི་གཤིས་ཀ་
དང་མཐུན་པའི་རྩུབ་རེག་ཕྲན་བུས་ཁེངས་ཤིང༌། ཁ་བརྡའི་ནང་
དོན་ཡང་རིམ་བཞིན་ཕོ་ཧྲེངས་ཚོར་ན་ཟུག་སྟེར་བའི་ ཐ་སྙད་ཀྱིས་
བཀང་ཡོང་། མཚན་མོ་དེར་འཕྲིན་ལས་སྒྲོལ་མས་བར་ཁྱམས་སུ་ཐེ་
ཚོམ་ངང་ཕར་འགྲོ་ཚུར་འོང་ཡུན་རིང་བྱས་ཡོད་མེད་ངས་ཚིག་ཐག་
གཅོད་མི་ཐུབ་སྟེ། མོས་ངའི་མགྲོན་ཁང་གི་སྒོ་རྡུང་དུས་ངས་མོའི་
ལུས་སྟེང་ནས་འཚེར་སྣང་དང་ངོ་གནོང་བའི་ཤུལ་རྗེས་ཏོག་ཙམ་ཡང་
མ་མཐོང་བར། དེ་ལས་ལྡོག་སྟེ་མོའི་མཁུར་ཚོས་ངོས་སུ་འོ་་་་
མདངས་སྲབ་མོ་ཞིག་འཚེར་བཞིན་འདུག ངས་རང་གི་མྱོང་བར་
བརྟེན་ནས་ཐག་གཅོད་བྱེད་ཐུབ་པ་ཞིག་ལ། མོ་མེ་ཏོག་མ་རྒན་པ་
ཞིག་མིན་ལ། རང་གི་འདོད་པ་བཙན་གྱིས་མནན་ནས་གཟུགས་



སྒྲུང་གཏམ • བརྩེ་དུང་གི་གཏམ་རྒྱུད།
བརྙན་ཡག་ཐག་ཆོད་པ་ཞིག་ཀུན་གྱི་ལྟད་མོར་འབུལ་མཁན་གྱི་བུད་
མེད་ཟོལ་རྫུ་ཅན་ཞིག་ཀྱང་མིན། ངས་མོའི་མཛུམ་མདངས་དང་
ལབ་གླེང་ལས་གསང་བརྡ་ཞིག་ཐོས་པ་ཇི་བཞིན་རེ་ཞིག་ཅི་བྱའི་་་
གཏོལ་མེད་པར་གྱུར་ན་ཡང་། ངའི་རྒྱུན་ལྡན་གྱི་བག་ཕེབས་པའི་
བསམ་བློ་དེ་མྱུར་བར་སླར་སོས་བྱུང༌།
རེ་ཞིག་མོས་མིག་ཟུང་གིས་ངའི་རྣམ་འགྱུར་ལ་ལྟ་རྟོག་བྱེད་
ཞོར།
“ད་ང་ལོག་རན་སོང་”ཟེར།
“ སང་ཉིན་མཇལ་ཡོང་”ངས་ལན་བཏབ།
མོ་འགུལ་ཙམ་ཡང་མི་བྱེད་པར“ཁྱོད་བྱིས་པ་ཞིག་རེད”ཟེར། །
ངས “ང་ཚོས་ཕྱིར་དྲན་གྱི་རིན་ཐང་ལྡན་པ་ཅི་ཞིག་འཇོག་
འོས”ཞེས་བཤད།
མོས“ཕྱིར་དྲན་ནི་རང་མགོ་རང་གཡོག་ཅིག་རེད”ཟེར།
ང་ཚོས་ཅི་ཡང་མ་སྨྲས་པར་ཅུང་ཙམ་འགོར།
མོས་འཛུམ་དམུལ་བའི་ངང་ནས་ཤུགས་རིང་ཞིག་འཐེན་ཞིང་།
ལག་པ་ཡ་གཅིག་ངའི་ཕྱོགས་སུ་བསྲིངས་པར་ངས་ཀྱང་ཡིད་འགུལ་
ཐེབས་པ་མཚོན་བྱེད་ལ་མོར་ལག་པ་སྤྲད། མོས་ངའི་ལག་མགོ་ཟིན་
མ་ཐག་ཤུགས་ཀྱིས་འཐེན་པས་ང་རང་མོའི་པང་ལ་ལྷུང་། མོས་
ལག་པ་གཉིས་ངའི་རྒྱབ་གཞུང་ནས་སྦྲེལ་ཏེ་ཤུགས་ཀྱིས་བསྡམས་ཤིང་
དྲག་ཆར་རླུང་འཚུབ་དང་འདྲ་བའི་སྟོབས་ཤུགས་ཤིག་གིས་ང་རང་
ཆམ་དུ་འབེབ་རྩིས་བྱས། འོན་ཀྱང་མོ་གློ་བུར་དུ་བེམ་རོ་བཞིན་དུ་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྱུར་ནས་ནུས་ཤུགས་ཉམས་ཤིང་ངས་ཅི་བྱས་ལ་ཚུར་སྣང་མེད་པར་
གྱུར། ཡུན་རིང་རྗེས་སུ་མོ་སླར་ཡང་ཡར་ལངས་ཤིང་སྔ་ན་མེད་
པའི་ལྗིད་ཚད་ཅིག་གིས་ང་རང་ཉལ་ཁྲིའི་སྟེང་དུ་མནན་ཏེ་སྐད་
དམའ་མོས་ངའི་རྣ་རྩེར་དྲོད་ལམ་ལམ་ངང “ ཕྱིར་དྲན་ནི་རང་མགོ་
རང་གཡོག་ཅིག་རེད། ང་ཚོས་བརྩོན་ལེན་བྱ་དགོས་པ་དོན་དངོས་
ཡིན། ད་ལྟ”ཟེར། །
ངས་ཀྱང་ངག་ནས་དབང་མེད་དུ“ད་ལྟ” ཞེས་ཐལ།
མོས “སྤྱི་ སྤྱོད་ རླངས་ འཁོར་ གཏོང་ མཚམས་ བཞག་ མེད།
ངའི་ནང་ལ་འགྲོ”ཟེར།
བཅིངས་འགྲོལ་རྗེས་སུ་ངའི་ཨ་ཕ་ནང་སར་སློབ་གྲྭར་སོང་ཞིང་
ལོ་འགའི་རྗེས་སུ་སླར་སྟག་ལུང་དུ་ལོག་ནས་ཞང་ཀྲང་གི་འགན་ཁུར་
ལ། དེ་རྗེས་ཡང་ལོ་ན་གཞོན་པའི་ཞན་ཀྲང་ཞིག་ཏུ་གྱུར། ཉིན་
ཞིག་དམག་དཔུང་གི་དཔོན་པོ་རྒན་པ་ཞིག་གིས་རང་གི་ཚ་མོ་བྱད་
བཞིན་མཛེས་རྒྱུ་མེད་པའི་རྒྱ་མོ་ནད་གཡོག་མ་ཞིག་ཁྲིད་འོངས་ནས་
ངའི་ཨ་ཕར། “རྒྱ་བོད་ཁྱིམ་གཅིག་ཡིན་པའི་མི་རིགས་མཐུན་སྒྲིལ་གྱི་
དགོས་མཁོ་དང་ཁྱོད་གཉིས་ཀྱི་གསར་བརྗེའི་མདུན་ལམ་ལ་དམིགས་
ནས། རྩ་འཛུགས་ཀྱིས། ལོས་ཡིན། གཙོ་ཆེ་བ་ང་རང་གིས་
ཁྱོད་གཉིས་ཁྱིམ་ཚང་ཞིག་ཏུ་གྱུར་ན་སྙམ” ཞེས་བཤད་པར། ཨ་
ཕས། “ རྩ་འཛུགས་དང་འགོ་ཁྲིད་བདེན་ངེས”ཟེར་
ཨ་ཕ་དང་རྒྱ་མོས་འདྲ་པར་ཞིག་བླངས་པའི་སྟེང་ལ “གསར་
བརྗེའི་འཐབ་གྲོགས”ཞེས་པའི་ཡིག་འབྲུ་བཞི་བྲིས་ཏེ་ཁང་པ་གྱོན་



སྒྲུང་གཏམ • བརྩེ་དུང་གི་གཏམ་རྒྱུད། །
གང་མ་ཞིག་གི་ལྡེབས་དཀྱིལ་དུ་བཀལ་ཞིང་ཤིང་གི་ཉལ་ཁྲི་ལྕགས་རྩི་
དེ་ཙམ་གོག་མེད་པ་གཉིས་ཉིས་གཤིབ་བྱས་ཡོད་པའི་སྟེང་ལ་རྒྱ་མོའི་
ཉལ་ ཐུལ་ ཡང་ བསྣན་ ནས་ གསར་ བརྗེའི་ ཁྱིམ་ ཚང་ ཞིག་ གྲུབ་ ལ།
ཅུང་མ་འགོར་བར་མི་རིགས་མཐུན་སྒྲིལ་གྱི་བདེན་དཔང་བཙན་པོ་སྟེ་
བུ་ཆུང་ང་རང་སྐྱེས་ཤིང་ད་ལྟ་ང་ཚོའི་རིགས་འདི་ལ“མཐུན་སྒྲིལ་
རིགས” ཞེས་ཀྱང་འབོད། ཡིན་ན་ཡང་རྫོགས་ལྡན་གྱི་དུས་དེ་ཧ་
ཅང་ཐུང༌། “རིག་གསར” སྐབས་སུ་ཨ་ཕའི་ཆུང་གྲོགས་ཤིག་གིས་
ངའི་ཨ་མེས་ཀྱིས་གཞན་གྱི་ཆུང་མ་“བརྐུས”ནས་ཟླ་དྲུག་གི་རྗེས་སུ་ཨ་
ཕ་སྐྱེས་པ་རྒྱུ་མཚན་བྱས་ནས་ཨ་ཕ་ནི་སྟག་ལུང་དཔོན་པོའི་ཤ་ཁྲག་
ཡིན་པར་ར་སྤྲོད་བྱས་པས། འཐབ་རྩོད་ཀྱི་ལོ་ཟླའི་ནང་ཨ་ཕ་དང་
ཨ་མ་སོ་སོར་གྱེས་ནས་ཨ་མས་ང་ཁྲིད་དེ་ཕ་ཡུལ་ཧྲན་ཏུང་དུ་ཕྱིན།
ཨ་མ་གཅིག་པུ་ལས་ཨ་ཕ་ལ་མཚོན་ན་བུད་མེད་ཅེས་པ་ནི་ཧ་ཅང་ལྐོག་
གྱུར་གྱི་འཇིག་རྟེན་ཞིག་ཡིན་ལ་དེའི་སྐོར་གྱི་མྱོང་བ་ཤིན་ཏུ་ཉུང་།
ཁོ་བུད་མེད་ཅེས་པའི་ཐ་སྙད་འདི་ལའང་འཛེམ་པ་མ་ཟད་ཚོང་སྒྲོམ་
ལས་བུད་མེད་ཀྱི་རྐང་ཐུང་དང་ནུ་ཁེབས་སོགས་མཐོང་དུས་ཀྱང་མགོ་
ཡུ་འཁོར་ཞིང་ཞེན་པ་ལོག་ནས་དྲན་པ་འཐོར་གྲབས་བྱས་མྱོང་ཟེར།
འདས་ཟིན་པའི་ཕ་རྒན་ལ་ཆེས་སྙིང་རྗེ་སྐྱེ་དགོས་པ་ཞིག་ནི་ཁོའི་མི་
ཚེའི་བཞི་ཆ་གསུམ་བུད་མེད་དང་བྲལ་བ་དེ་ཡིན་སྙམ་པས། ངས་
རང་གིས་དགའ་རོགས་སྒྲིག་ཐེངས་རེར་ཕ་རྒན་ལས་ངན་དེ་ལ་དྲན་
གསོ་ཐེངས་རེ་བྱེད་དགོས་བྱུང་།
ངས་བཤད་ཟིན་པ་བཞིན་ཡཱ་ཙེ་དང་ཡོ་ཧ་ནན། ང་རང་
ས



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཅས་གྲོགས་པོ་གསུམ་ག་ལྗོངས་རྒྱུའི་ལྟ་སྐོར་ལ་འགྲོ་བཞིན་པས་ཅིས་
ཀྱང་ཕྱིར་སློབ་གྲྭར་ལོག་འགྲོ་དགོས། དགའ་འོས་པ་ཞིག་ལ་འཕྲིན་
ལས་སྒྲོལ་མས་རང་གི “ སྐབས་བདུན་པའི་རྒྱལ་ཡོངས་མཛེས་རིས་
འགྲེམ་སྟོན”ལ་ཞུགས་མྱོང་བའི་མཛེས་རིས་བརྩམས་ཆོས《བརྩེ་དུང་
གི་གཏམ་རྒྱུད》ཅེས་པ་དེ་ང་ལ་གནང་བྱུང༌། །
གྲུ་གཟིངས་བསྐྱོད་ནས་ཡུན་རིང་སོང་དུས་འཕྲིན་ལས་སྒྲོལ་
མས་ད་དུང་ལག་པ་གཡུག་གིན་འདུག །
1993ལོའི《བོད་ཀྱི་རྩོམ་རིག་སྒྱུ་རྩལ》དེབ་དང་པོ་ལས་བདམས།
62



སྒྲུང་གཏམ • རླུང་དམར་འུར་འུར། །
རླུང་དམར་འུར་འུར།
(སྒྲུང་རིང་ཚན་བཤུས)
ཚེ་རིང་དོན་གྲུབ།
【ནང་དོན་མདོར་བསྡུས） སྦྲ་ནག་དགེ་བཤེས་ཨ་ལགས་འབྲོང་གི་ཡོངས་
འཛིན་ལ་ཆེད་དུ་དབུས་གཙང་སེ་ར་དགོན་ནས་ཕྱིར་ཕ་ཡུལ་རྩེ་གཞུང་དགོན་དུ་
གདན་འདྲེན་བྱས་ནའང་མ་འགྱངས་པར་ཁོ་རང་ཨ་ལགས་འབྲོང་གི་སྒྱིད་ལུག་
ལ་ཡིད་ཆད་པས་རང་གི་སྲིང་མོ་གཉིས་ཀར་བུ་རེ་ཡོད་པ་རབ་བྱུང་སྒྲུབ་ཏུ་
བཅུག་སྟེ་མིང་ལ་བློ་བཟང་ཚུལ་ཁྲིམས་དང་བློ་བཟང་རྒྱ་མཚོ་བཏགས་ནས་སྐུ་
དངོས་སུ་དཔེ་ཁྲིད་བྱས། ཡིན་ནའང་རིང་པོ་མ་འགོར་བར་ཁོས་བློ་བཟང་
ཚུལ་ཁྲིམས་རིག་པ་རྟུལ་ཞིང་ལེ་ལོ་ཆེ་བ་དང་བློ་བཟང་རྒྱ་མཚོ་བློ་རིག་བཀྲ་ཞིང་
གཞུང་རྒྱུད་དྲང་བ་རྟོགས་ནས་རེ་བ་ཡོད་ཚད་བློ་བཟང་རྒྱ་མཚོ་གཅིག་པུའི་སྟེང་
ལ་བཅོལ། དུས་མཚུངས་སུ་ཁོས་ཀྱང་ཤེས་མེད་ཚོར་མེད་ངང་ཟ་མ་བཟང་པོ་
རེ་ཡོད་ན་བློ་བཟང་རྒྱ་མཚོར་མང་ཙམ་སྟེར་བ་དང་། ལས་ཀ་ཕལ་ཆེར་བློ་
བཟང་ཚུལ་ཁྲིམས་ལ་ལས་སུ་བཅུག
སྦྲ་ནག་དགེ་བཤེས་དང་ཨ་ལགས་འབྲོང་གཉིས་བཙོན་འཇུག་བྱས་ཏེ་
སྡུག་བསྔལ་གང་མང་མྱངས་མཐར་སྦྲ་ནག་དགེ་བཤེས་བཙོན་དུ་སྐུ་གཤེགས།
དེའི་སྔོན་ལ་བློ་བཟང་ཚུལ་ཁྲིམས་ཐོག་མར་སྐྱ་སར་བབས་ཏེ་ཨ་ལགས་
འབྲོང་དང་སྦྲ་ནག་དགེ་བཤེས་སོགས་ལ་འཐབ་རྩོད་དྲག་པོ་བྱས་ཤིང་ལྷ་ཆོས་
63



，
，
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དགོན་སྡེ་གཏོར་བཤིག་བྱས་པས་ཁོ་རང་གསར་བརྗེ་པར་བརྩིས་ཏེ་སྡེ་བའི་མགོ་
ཁྲིད་དུ་བཞག དེ་ལས་ལྡོག་སྟེ་བློ་བཟང་རྒྱ་མཚོ་ཆོས་དད་འགྱུར་མེད་ཡིན་
པས་སྡེ་མི་རྒན་པ་ཚོས་ལྐོག་ཏུ་ཁོ་ལ་བསྔགས་བརྗོད་བྱེད་ཀྱིན་ཡོད་པ་དེ་བློ་
བཟང་ཚུལ་ཁྲིམས་ཀྱིས་ཀྱང་ཚོར་བར་མ་ཟད། སྔོན་ཆད་དགེ་རྒན་གྱིས་ཀྱང་
བློ་བཟང་རྒྱ་མཚོར་རྩིས་འདང་ཆེ་བ་སོགས་ཀྱི་སྙིང་ནད་ཀྱིས་ཁོས་བློ་བཟང་རྒྱ་
མཚོར་ཞྭ་བསྐོན་ཏེ་ཆེས་ལྗིད་པའི་ངལ་རྩོལ་བྱེད་དུ་བཅུག་པར་མ་ཟད་ད་དུང
“ཁྱོད་རང་ག་དུས་སྐྱ་སར་བབས་ན་ངས་དེ་དུས་ཁྱོད་ཀྱི་ཞྭ་མོ་ལེན” ཟེར།
ཁོང་གཉིས་རབ་བྱུང་མ་བསྒྲུབས་སྔོན་གྱི་རྩེད་གྲོགས་ཏེ་བཀྲ་ཤིས་ལྷ་མོ་ད་ལྟ་
ཡིད་དུ་འོང་བའི་གཞོན་ནུ་མ་ཞིག་ཏུ་གྱུར་ཡོད་པས་བློ་བཟང་ཚུལ་ཁྲིམས་ཁོ་
མོའི་སྟེང་ལ་སེམས་པ་ཤོར་ཏེ་བྱེད་ཐབས་སྣ་ཚོགས་འཐེན་ནའང་ཁོ་མོའི་སེམས་
པ་མ་ཁུགས་པས་སྐབས་ཤིག་བློ་བཟང་ཚུལ་ཁྲིམས་ཁོང་ཁྲོ་ལངས་ཏེ་བཀྲ་ཤིས་ལྷ་
མོ་བློ་བཟང་རྒྱ་མཚོའི་གམ་ལ་མངགས་ནས་ངལ་རྩོལ་ལྗིད་མོ་བྱེད་དུ་བཅུག་པར་
མ་ཟད“ཁྱོད་ཀྱིས་ག་དུས་ངའི་སྐད་ཆར་ཉན་ན་ངས་དེ་དུས་ཁྱོད་ཕྱིར་མང་
ཚོགས་ཀྱི་གྲལ་ལ་ལེན”ཟེར། །
བཀྲ་ཤིས་ལྷ་མོས་བློ་བཟང་རྒྱ་མཚོའི་ཞྭ་མོ་ལེན་ཆེད་དང་། རང་ཉིད་བློ་
བཟང་ཚུལ་ཁྲིམས་ཀྱི་ཕུ་དཀྲུག་ལས་ཐར་ཆེད་བློ་བཟང་རྒྱ་མཚོ་དང་གྲོས་བྱས་ཏེ་
ཁོང་གཉིས་ཀས་གཉེན་སྒྲིག་རྫུན་མ་བྱས། དོན་དག་འདིས་བློ་བཟང་ཚུལ་
ཁྲིམས་སྔར་ལས་ཁྲོས་ཏེ་བློ་བཟང་རྒྱ་མཚོའི་ཞྭ་ལེན་པ་ཕར་ཞོག བཀྲ་ཤིས་ལྷ་
མོར་ཡང་ཞྭ་བསྐོན་ཏེ་ཁོང་གཉིས་ཀར་མནར་གཅོད་ཚད་མེད་བཏང་། །
“རིག་གསར”མཇུག་རྫོགས་རྗེས་བློ་བཟང་ཚུལ་ཁྲིམས་ཀྱི་དབང་ཆ་ཤོར་
བ་དང་། ཁོ་ལ་ཁྱིམ་གཞི་མེད་པས་འཚོ་ཐབས་ཀྱང་དཀའ་བ་སོགས་ཀྱིས་ཡང་
བསྐྱར་དགོན་པར་སོང་ནས་གྲྭ་པ་བྱས། བློ་བཟང་རྒྱ་མཚོ་ཡང་དགོན་པའི་གྲྭ་
པ་བྱེད་དུ་སོང་དུས་བློ་བཟང་ཚུལ་ཁྲིམས་ཨ་ལགས་འབྲོང་གི་ལག་རོགས་པར་
，
，
，，
，，
，
-
--------
64



སྒྲུང་གཏམ • རླུང་དམར་འུར་འུར། །
གྱུར་ཏེ་དགོན་པ་སླར་གསོའི་ཐད་ལ་བཀོད་འདོམས་བྱེད་ཀྱིན་ཡོད་པས་ཁོ་རང་
དགོན་པར་རྩ་བ་ནས་ཡིད་ཆད་པ་དང་ད་གཟོད་བཀྲ་ཤིས་ལྷ་མོར་བརྩེ་འདང་
ཆགས་ཡོད་པ་ཚོར་ནས་དངོས་སུ་སྐྱ་སར་འབབ་རྒྱུའི་སེམས་ཐག་བཅད་དེ་ཕྱིར་
ལོག ཕངས་པ་ཞིག་ལ་ཁོས་དུས་ཡུན་རིང་པོར་བཀྲ་ཤིས་ལྷ་མོའི་ཀླད་པའི་
ནང་ལ་ཆོས་ལུགས་ཀྱི་ས་བོན་བཏབ་པས་ད་ལྟ་བཀྲ་ཤིས་ལྷ་མོས་སྐྲ་ལོ་བྲེགས་
ནས་བཙུན་ཆས་སྤྲས་འདུག །
ཨ་ལགས་འབྲོང་གིས་རྡོ་ཤེལ་ནག་པོའི་མིག་ཤེལ་ཞིག་སྣ་རྐེད་
དུ་གྱོན་ཡོད་པ་དང་། གཡོན་ལག་གི་སྲིན་མཛུབ་ལ་གསེར་གྱི་སོར་
གདུབ་གཟི་ཡི་ཕྲ་རྒྱན་ཅན་ཞིག་གོན་ཡོད། ཁོས་དུས་རྒྱུན་དུ་རྒྱུ་ལཱ་
ཁམ་སྨུག་ཆ་ཚང་ཞིག་གྱོན་ཡོད་ལ། གནམ་གཤིས་འཁྱག་དུས་་་
པགས་གོས་དམར་ནག་གཡི་ལྤགས་ཀྱི་གོང་བ་ཅན་ཞིག་ཀྱང་གཡང་
ཤམ་བྱེད་ཀྱིན་འདུག་པས་བལྟས་མ་ཐག་ཏུ་རིག་གནས་མེད་པའི་ཚོང་
བ་ཕྱུག་པོ་ཞིག་ཡིན་པའི་འཁྲུལ་སྣང་སྟེར་མོད། འོན་ཀྱང་ཞིབ་ཏུ་
བལྟས་ན་ཁོའི་མགོ་སྐྲ་ཧ་ཅང་ཐུང་ཞིང་། སྲིང་བལ་གྱི་ནང་གོས་
སེར་པོ་ཞིག་གི་གོང་བ་ཕྱིར་མངོན་པ། གཡོན་ལག་གི་མཁྲིག་མར་
རྒྱན་ཆ་མེད་པའི་ཕྲེང་བ་ཞིག་དཀྲིས་ཡོད་པ་སོགས་ཀྱིས་བོད་ཡུལ་ལ་
རྒྱུས་མངའ་ཅུང་ཙམ་ཡོད་པའི་མི་ཞིག་ཡིན་ཚེ་ཁོ་རང་ཡང་ཕྱིར་་་་་
འདང་བརྒྱབ་ན་སྐྲག་འདར་རྒྱག་པའི་ལོ་ཟླ་དེའི་ནང་དུ་སྡོམ་དམ་
ཚིག་གི་མདུད་པ་སྦྲུལ་གྱི་ཞགས་པ་གྲོལ་བ་ལྟར་རམ་ཡང་ན་ཝུ་ཆང་
དམ་བུའི་ཁ་གཅོད་བླངས་པ་ལྟར་གྱུར་པའི་བླ་སྤྲུལ་རྣམས་ཀྱི་གྲས་སུ་
གཏོགས་པ་གསལ་བོར་ཤེས་ཐུབ།
.65



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ད་ལྟ་ཨ་ལགས་འབྲོང་ལ་རིག་མ་གཅིག་དང་ཨ་རོགས་གཉིས།
བྱིས་པ་གསུམ(དེའི་ནང་ནལ་བུ་གཅིག་ཡོད)དགོན་པ་གཅིག གྲྭ་
པ་ཉིས་བརྒྱ་ཞེ་གཅིག (དེའི་ནང་སྡོམ་ཤོར་ལྔ་བཅུ་ང་གཉིས་ཡོད）
དད་འབངས་དྲུག་སྟོང་སུམ་བརྒྱ་ཉེར་གཉིས་བཅས་ཡོད། ལོ་མང་
པོའི་ཡར་སྔོན་དུ་ཁོ་རང་ཐ་གུའི་སྐ་རགས་འཆིང་བའི་བེའུ་རྫི་སྣབས་
དྲུད་ཅིག་ནས་བསམ་དབང་དྲན་དབང་མེད་པར་སྟོན་པའི་ན་བཟའ་
གྱོན་པའི་བཙུན་ཆུང་ཕྱོར་པོ་ཞིག་ཏུ་གྱུར་ཅིང་། དེ་ནས་རིང་པོ་མ་
འགོར་བར་འབུད་རྡུང་གི་སྒྲ་དབྱངས་དང་བདུག་སྤོས་ཀྱི་དྲི་ངད་ཁྲོད་
དུ་རྩེ་གཞུང་དགོན་པར་གདན་དྲངས་ཤིང་གདོང་ལྔའི་ཁྲི་ལ་དབང་
བསྒྱུར། རྗེས་སུ་ཕྱིར་འདང་བརྒྱབ་ན་ཉིན་དེའི་དོན་དག་མང་ཤོས་
ནི་ཧ་ཅང་མི་གསལ་བའི་རྨི་ལམ་ཞིག་དང་འདྲ་བ་ལས་མ་འདས་མོད།
འོན་ཀྱང་དོན་དག་གཉིས་ནི་ཁོའི་ཡིད་ངོས་སུ་རྡོ་ལ་རི་མོ་བརྐོས་པ་
བཞིན་བསུབ་ཐབས་མེད་པའི་ནང་གི་གཅིག་ནི་ཉིན་དེའི་ཕྱི་དྲོར་གློ་
བུར་དུ་རླུང་དམར་དྲག་ཏུ་གཡུག་སྟེ་ཁྲི་སྟོན་ལ་ཡོང་བའི་སྒར་ཤོག་གི་
རས་གུར་འགའ་དང་རྩེ་གཞུང་དགོན་པའི་གྲྭ་པ་འགའི་ལུས་སྟོད་ཀྱི་
གཟན་ བཅས་ རླུང་ རྟ་ བཞིན་ དུ་ མཁའ་ དབྱིངས་ སུ་ ཁྱེར་ བ་ དང་།
ཁོའི་དགེ་རྒན་ངོ་དམར་དེས་ཉིན་འགའི་སྔོན་མི་སྐྱ་བོ་ཞིག་ལ་མ་མོ་
གཉིས་བྱིན་ནས་ཉོས་པའི་རང་གི་ངོ་གདོང་དང་གཉིས་སུ་མ་མཆིས་
པའི་ཟངས་དམར་གྱི་ཆབ་ཏོག་འདང་ཆེན་དེའང་སྐར་མདའ་ཆད་པ་
ལྟར་བར་སྣང་དུ་བཞུད་སོང་། དང་ཐོག་གྲྭ་རྒན་ངོ་དམར་དེས་
སེམས་ཁྲལ་ཕྲན་ཙམ་ཡང་མི་བྱེད་པར་མ་ཟད་ད་རུང་རྩེད་མཚར་གྱིས་
66



སྒྲུང་གཏམ • རླུང་དམར་འུར་འུར།
“དེ་འཕུར་ས་དགོང་སྔོན་གནམ་ཡིན་ཡང་འབབ་ས་དོག་མོ་ས་ལོས་
ཡིན” ཞེས་བཤད་རྗེས་ཨ་ལགས་འབྲོང་ལ་མཇལ་དུ་ཡོང་མཁན་རེ་
རེར་ཆབ་ཏོག་དེ་སུས་རྙེད་ན་མྱུར་དུ་ཁྱེར་ཤོག་ཅེས་བཀའ་འབེབས་
པ་ལྟར་བཤད། ངོ་མ། རིང་པོ་མ་འགོར་བར་མིག་གཅིག་མ་
གཏོགས་མེད་པའི་རྒན་མོ་ཞིག་གིས་ཆབ་ཏོག་དེ་རྙེད་ནས་དངོས་སུ་
བསྐྱལ་ཡོང་ནའང་ཕངས་པ་ཞིག་ལ་ད་ལྟ་ཆབ་ཏོག་དེ་དབྱུག་པ་་་
ཐོགས་པའི་ཇག་དམག་གི་དཀྱིལ་ལ་ལྷུང་བའི་གནའ་བོའི་འཐབ་མོ་
བའི་རྨོག་དང་འདྲ་བར་འབུར་དོང་གིས་ཁེབས་ཤིང་ཇེ་ཆུང་དུ་སོང་
འདུག་པས་ད་གཟོད་གྲྭ་རྒན་དེས“ཨ་ཧོ། སྙིགས་དུས་ཀྱི་མི་རྣམས་
སྐལ་བ་དམན་པ་ལ། ཆབ་ཏོག་ཞིག་གི་བསོད་ནམས་ཀྱང་མི་་་་
འདུག”ཟེར་ནས་སེམས་རྦད་དེ་ཕམ་པ་དང་། སླར་ཡང“དངོས་
པོ་ཐམས་ཅད་འདུས་བྱས་ཏེ་མི་རྟག་པའོ”ཟེར་ནས་རང་སེམས་རང་
གིས་གསོ་བར་བྱེད། དེ་དུས་ཕལ་ཆེར་སྟོན་མགོ་ཡིན་ལ། རླུང་
དམར་དེ་ཕྱི་ལོའི་དཔྱིད་མཇུག་བར་དུ་མཚམས་མ་བཞག རྟེན་
འབྲེལ་བརྟག་པར་དགའ་ཞིང་གོམས་པའི་རྩྭ་ཐང་གི་མི་རྣམས་ཀྱིས་ལོ་
རྒྱུས་སྟེང་འཕྲད་མ་མྱོང་བའི་གནམ་གཤིས་སྣང་ཚུལ་འདི་ལ་བཀྲ་ཤིས་
པའི་འགྲེལ་བཤད་ཅི་ཡང་རྒྱག་མ་ཐུབ་པས་མཇུག་མཐར“འདི་ནི་
ཕལ་ཆེར་ཁོང་ཚང་ཧ་ཅང་ཐུགས་བཙན་པའི་རྟགས་ཡིན་སྲིད”ཟེར་
བས་རྩེ་གཞུང་དགོན་པའི་གྲྭ་པ་རྣམས་སྐྲག་ཐག་ཆོད་སོང་བ་དེ་ཡིན་
པ་དང༌། ཅིག་ཤོས་ནི་ཉིན་དེར་ཁོའི་མདུན་དུ་དྲི་ངད་འཐུལ་ཞིང་
མི་ལ་འགྲམ་ཆུ་ལྡང་བར་བྱེད་པའི་ཟས་རིགས་སྣ་ཚོགས་བསྒྲིགས་ཡོད་
DHA



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
པར་མ་ཟད་ལག་པ་བསྲིངས་པ་ཙམ་གྱིས་ཁ་ལ་རེག་ཐུབ་ནའང་ཉིན་
འདི་གར་ལུས་དང་གྲིབ་མ་བཞིན་དུ་ཁོ་དང་འབྲལ་ཐབས་མེད་པའི་
ངོ་གདོང་སྤྲེའུའི་རྐུབ་ལྟར་དམར་ཞིང་སྨ་ར་ ཐལ་མདོག་ཅན་གྱི་གྲྭ་
རྒན་དེའི་འཇིགས་སུ་རུང་བའི་མིག་ཟུང་དུས་དང་རྣམ་པ་ཀུན་ཏུ་ཁོ་
བོར་གཏད་འདུག་པས་ཁོ་རང་འགུལ་ཐབས་བྲལ་བ་དེ་ཡིན།
གྲྭ་རྒན་ངོ་དམར་དེས་ཁོའི་འགྲོ་ལུགས་འདུག་སྟངས་ལ་ཚོད་
འཛིན་ནན་མོ་བྱེད་པར་མ་ཟད་ཧ་ཅང་སུན་སྣང་སྐྱེ་བའི་འདོན་པ་སྣ་
ཚོགས་བཙན་ཤེད་ཀྱིས་བློ་ལ་འཛིན་དུ་བཅུག་པའི་ནང་གི་ཆེས་ཐོག་
མ་ནི《སྐྱབས་འགྲོ» ཡིན་ལ། ཁོའི་བློ་ལ་ཆེས་ངེས་དཀའ་བ་ཡང
“ཕྱོགས་བཅུ་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་
གསུང་ཐུགས་ཡོན་ཏན་འཕྲིན་ལས་ ཐམས་ ཅད་ཀྱི་ངོ་བོར་གྱུར་པ།
ཆོས་ ཀྱི་ ཕུང་ པོ་ སྟོང༌ ཕྲག་ བརྒྱད་ ཅུ་ རྩ་ བཞིའི་ འབྱུང་ གནས།
འཕགས་པའི་དགེ་འདུན་ཐམས་ཅད་ཀྱི་མངའ་བདག་དྲིན་ཅན་རྩ་བ་
དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ལ་སྐྱབས་
སུ་མཆིའོ། །” ཞེས་པའི《སྐྱབས་འགྲོའི»འགོ་འདི་ཡིན།
ཕར་བལྟས་ན་གྲྭ་རྒན་དེ་ལ་འཛད་མཐའ་མེད་པའི་དབང་ཆ་
ཆེན་པོ་ཡོད་པ་འདྲ་མོད། འོན་ཀྱང་རིང་པོ་མ་འགོར་བར་ ཨ་་་
ལགས་འབྲོང་གིས་རང་ཉིད་ལ་དེ་བས་ཀྱང་འཛད་མཐའ་མེད་པའི་
དབང་ཆ་ཆེན་པོ་ཡོད་པ་རྟོགས་རྗེས་ད་གཟོད་སྤོབས་པ་ཆེ་རུ་བསྐྱེད་
དེ “ཁྱོད་ནི་ཇི་འདྲའི་སྙིང་ལ་གཟན་ པའི་ གྲྭ་ རྒན་ཞིག་རེད་ཨང་།
ཚེ་འདིར་འུ་གཉིས་མཉམ་དུ་བསྡད་ན་ཡག་པོ་མི་ཡོང་ཁོ་ཐག་ཡིན”
68



སྒྲུང་གཏམ • རླུང་དམར་འུར་འུར།
ཞེས་སྐད་ཅོར་བརྒྱབ།
གྲྭ་རྒན་ངོ་དམར་འདི་འབྲོང་ཚང་སྐུ་ཕྲེང་སྔོན་མའི་དགེ་རྒན་
ཡང་ཡིན་པ་དང༌། སྐུ་ཕྲེང་སྔོན་མས་ཐེངས་ཤིག“སྐྱེ་བ་རྗེས་མར་
འུ་གཉིས་མཉམ་དུ་བསྡད་ན་ཡག་པོ་མེད”ཅེས་བཤད་མྱོང་བ་དེ་ཡིད་
ལ་ཤར་བས་གྲྭ་རྒན་དེ་རེ་ཞིག་ཧད་བསྡད་པ་དང་། རིམ་བཞིན་
གཟན་སྐྱོར་ཕབ་སྟེ་སྒྲ་མི་ཐོན་པའི་གསོལ་འདེབས་ཤིག་དང་མཉམ་དུ་
ཕྱག་གསུམ་འཚལ་རྗེས་གར་སོང་ཆ་མེད་དུ་གྱུར། ་
ཨ་ལགས་འབྲོང་ལ་གཞི་ནས་རང་དབང་ཐོབ་སྟེ་ཅི་ཞིམ་གང་
མངར་ལ་ཞེན་པ་ལོག་རེག་བར་དུ་རོལ་ཅིང་། ཅི་བསམ་གང་་་་
འདོད་ཀྱིས་སུན་སྣང་སྐྱེ་རེག་བར་དུ་བསྡད་མཐར་ཁོའི་སེམས་ལ་སྔོན་
ཆད་རང་ཉིད་ཆེས་དགའ་བའི་རོལ་རྩེད་ཅིག་ སྟེ་ཨ་བྲ་བཟུང་ནས་
རྩེད་སྤྱད་བྱེད་པ་དེ་ལས་སྐྱིད་པོ་ཞིག་མི་འདུག་བསམ་སྟེ་རང་དང་ལོ་
ཚད་མཉམ་པའི་མུག་ཕྲུག་འགའ་ཁྲིད་ནས་དགོན་པའི་འདབས་རོལ་
ཏུ་སོང་། ལོ་ན་ཆུང་བའི་ཨ་ལགས་འབྲོང་ནི་ཉམས་མྱོང་ཕུན་སུམ་
ཚོགས་པའི་དུར་རྫས་རྐུ་མཁན་ཞིག་དང་འདྲ་བར་བྲ་ཁུང་རེ་རེར་
ཞིབ་ཏུ་བལྟས་རྗེས་གཞི་ནས་གཟན་སྣེ་ཕྲག་པར་གཡུགས་ཤིང་ཕྲེང་བ་
མཁྲིག་མར་དཀྲིས་ཏེ་སར་ཙོག་ནས་ཁུང་བུ་གཅིག་གི་ནང་ལ་དངོས་
སུ་ལག་པ་བཏང་བ་དང༌། ཁུང་བུ་གཞན་ཞིག་གི་ནང་ལ་མུག་ཕྲུག་
ཚོར་རེས་མོས་ཀྱིས་སྲོག་བསྡོས་ནས་སྤུར་དགོས་པའི་བཀའ་ཕབ།
གནས་འདི་ནི་འབྲོང་ཚང་སྐུ་ཕྲེང་སྔོན་མའི་སྐབས་སུ་མི་སྐྱ་བོ་
རྣམས་དང་འགྲོགས་ཡོང་བའི་ཨ་བྲའི་ཚོགས་ཀྱིས་ས་བཟུང་ཞིང་རྒྱུད་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྤེལ་བའི་ལྟེ་བ་ཡིན་པར་མ་ཟད་ཕར་བལྟས་ན་ད་རུང་ཨ་བྲ་ཤིན་ཏུ་
མང་བ་འདྲ་མོད། འོན་ཀྱང་ད་ལྟ་ས་འདིའི་ས་རྒྱུ་སོབ་པོར་གྱུར་ཏེ་
ཕལ་ཆེར་ས་ནག་ ཐང་དུ་འདུག་པའི་ཁར་ལོ་ན་ཕྲ་བའི་ཨ་ལགས་་
འབྲོང་གི་ལག་འོག་གི་མུག་ཕྲུག་རྣམས་ལས་འདི་ལ་དེ་འདྲ་བྱང་མེད་
པའམ་ཐ་ན་གཏན་ནས་བྱང་མེད་པས་ཁོ་ཚོས་བྱེད་ཐབས་སྣ་ཚོགས་
སྤྱད་ཅིང་དཀའ་ངལ་གང་མང་མྱངས་ནའང་མཇུག་མཐར་ཨ་བྲ་་་
གཅིག་ཀྱང་འཛིན་མ་ཐུབ་པར་མ་ཟད་རེ་རེའི་ཁ་སྐོམ་སྟེ་སྣ་ཁུང་ལས་
མེ་འབར་ལ་ཁད་དུ་གྱུར། སྟབས་ལེགས་པ་ཞིག་ལ་འདི་ནས་རིང་
པོ་འགྲོ་མི་དགོས་པར་དྭངས་ཤིང་གཙང་བའི་རྩེ་ཆུ་སྔོན་མོ་གྱ་མ་གྱུ་རུ་
བཞུར་གྱིན་ཡོད་པས་ཁོ་ཚོ་མར་བརྒྱུགས་ཏེ་ཁ་སྦུབས་སུ་ཉལ་ནས་
དབུགས་ཀྱིས་མི་འདང་བར་དུ་འཐུང་།
“ ཨེ་མ། དེ་ནི་ཇི་འདྲའི་དྭངས་ཤིང་བསིལ་བའི་ཆུ་ཞིག་རེད་
ཨང་། ཡན་ལག་བརྒྱད་ལྡན་གྱི་གཙང་བོ་ཟེར་བ་དེ་མིན་ན་གང་
ཡིན”འདི་ནི་རྗེས་ཀྱི་དཀའ་ངལ་གྱི་ལོ་ཟླའི་ནང་ཨ་ལགས་འབྲོང་གི་
ཁ་སྐོམ་ཐེངས་རེར་ཡང་ཡང་ངག་ནས་འཆོར་བའི་ཚིག་གཅིག་ཡིན་ལ།
ལྷག་པར་དུ་ཁོ་རང་མི་ལྔ་བཅུ་དང་མཉམ་དུ་དངོས་འདྲུད་རླངས་
འཁོར་ཞིག་གི་ནང་ལ་བཞག་སྟེ་བཙོན་རར་ཁྱེར་བའི་ཉིན་དེར་རྩེ་ཆུ་
སྔོན་མོ་མིག་ལམ་དུ་ཤར་ཞིང་ལྷང་ལྷང་བཞུར་སྒྲ་རྣ་ལམ་དུ་གྲགས་པ་
འདྲ་བའི་འཁྲུལ་སྣང་སྐྱེས་ཏེ་ཚིག་འདི་ཡང་ཡང་ཟློ་དགོས་བྱུང༌།
ཁོ་ལ་ད་བར་དུ་འདི་འདྲའི་བརྙས་བཅོས་མནར་གཅོད་ཅིག་
ཕོག་མ་མྱོང་སྟེ། འབར་འབུར་དོང་གཤོང་ཁོ་ནས་གྲུབ་ཅིང་། མི་



སྒྲུང་གཏམ • རླུང་དམར་འུར་འུར།
--
གསོན་པོ་གསིག་ནས་ཤི་རུ་འཇུག་པ་དང༌། མི་ཤི་རོ་སྤྲུགས་ནས་
གསོན་དུ་འཇུག་པའི་ནུས་པ་ཡོད་པའི་གཞུང་ལམ་སྟེང་དུ་རླངས་
འཁོར་ཡར་ལྡིང་མར་ལྷུང་བྱེད་པ་དང་བསྟུན་ནས་ཁོ་རང་སྐབས་རེར་
མི་རྣམས་ཀྱི་མགོ་ཐོག་ཏུ་འབུད་པ་དང་། སྐབས་རེར་མི་རྣམས་ཀྱི་
རྐང་འོག་ཏུ་གནོན། གཡས་གཡོན་མདུན་རྒྱབ་ནས་བཙིར་ཏེ་ཁོག་
གི་ གློ་ མཆིན་ དང་ གདོང་ གི་ མིག་ འབྲས་ སྒོ་རུ་ ཐོན་ ལ་ ཁད་བྱེད།
ཐེངས་དང་པོར་རླངས་འཁོར་དུ་བསྡད་པའི་འབྲོག་པ་རྣམས་མགོ་ཡུ་
འཁོར་ཏེ་ཕོ་བའི་ནང་གི་ཡོད་ཚད་ཕྱིར་སྐྱུག་པ་དང༌། སྐྱུག་རོ་་་
རྣམས་ཕན་ཚུན་གྱི་གདོང་དང་ལུས་ལ་ཐོར། རླངས་འཁོར་གྱི་མགོ་
སྒམ་སྟེང་གི་མེ་མདའ་བྲང་ཁར་ཐོགས་ཤིང་ལྕག་རིང་ལག་ལ་བཟུང་
བའི་དམག་མི་དེ་གཉིས་ཀྱིས་རྒྱ་སྐད་ཀྱིས“ཁ་རོག་སྡོད། དྲང་མོ་
བྱོས”ཟེར་ཞོར་ལྕག་རིང་གི་སྣེ་མོ་ནས་ཐག་སྒྲ་སྤག་སྒྲ་གྲག་བཞིན་མི་
རྣམས་ཀྱི་མགོ་བོ་དང་ངོ་གདོང༌། རྣ་ཅོག མགྲིན་པ། ཕྲག་པ་
བཅས་སུ་བབས་ཏེ་ལ་ལའི་རྨ་ཤུལ་ནས་ཁྲག་ཐིགས་འགའ་རེའང་
འཐོར་གྱིན་འདུག དེ་དག་ལས་ཀྱང་ཆེས་བཟོད་ཐབས་བྲལ་བ་ནི་
ཉིན་གུང་ཕྱི་རོལ་ཙམ་ནས་རིམ་བཞིན་ཁ་སྐོམ་པར་གྱུར་པ་དེ་ཡིན་ལ།
སྐབས་འདིར་ཨ་ལགས་འབྲོང་གིས་ད་གཟོད་ད་ནངས་སྔ་མོ་ཁོ་ཚོ་མི་
རེར་མོག་མོག་གཅིག་རེ་དང་ཆུ་ཁོལ་ལྕགས་ཕོར་གང་རེ་བྱིན་ནའང་
དེ་དུས་ཁོའི་སེམས་པ་ཕམ་དྲགས་པའི་དབང་གིས་མོག་མོག་མ་ཟོས་
ལ་ཆུ་ཁོལ་དེ་བས་ཀྱང་མ་འཐུངས་པ་དེ་ཡིད་ལ་དྲན་ཞིང་འགྱོད་པ་
སྐྱེས།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྡུག་བསྔལ་ཆེན་པོའི་ཁྲོད་དུ་ཨ་ལགས་འབྲོང་གིས་རང་ཉིད་རྩེ་
གཞུང་དགོན་པ་ན་ཡོད་དུས་ཀྱི་རྣམ་པ་ཡིད་ལ་དྲན་པ་སྟེ། ཁོས་
དགེ་རྒན་ངོ་དམར་འདས་རྗེས་རང་སྣང་གང་དྲན་དང་ཁྲིམས་མེད་
ལུགས་མེད་ཀྱིས་ཨ་བྲ་བཟུང་ནས་རྩེད་སྤྱད་བྱེད་པའི་སྐབས་དེར་
དགོན་པའི་ནང་གི་གྲྭ་པ་འགས་ཀྱང་ཕྱོགས་གཅིག་ནས་སྣ་ཐ་མོད་པོ་
འཐེན་པ་དང༌། ཕྱོགས་གཅིག་ནས་ཕྱིང་བལ་གྱི་སྣ་ཕྱིས་ཆེན་པོས་
སྣབས་ལུད་བྱ་སྒོང་འདྲ་བ་རེ་འབྱིད་ཞོར་ལྐོག་གཡོ་ཆེན་པོ་ཞིག་ལ་
གྲོས་བསྡུར་བྱེད་ཀྱིན་ཡོད་པ་འདྲ་སྟེ། གྲྭ་རྒན་ཞིག་གིས“བླ་མ་ཡིན་
རུང་འདི་ལྟར་སྐྱག་ལང་དུ་གཏོང་མི་རུང….....” ཟེར་བ་ཨ་ལགས་
འབྲོང་གིས་སྟེས་དབང་གིས་ཐོས་ནའང་དེ་དུས་ཁོས་སྐད་ཆ་འདིར་དོ་
སྣང་མ་བྱས་ལ། མུ་མཐུད་དུ་དེ་ཚོའི་ཁ་བརྡ་ལའང་མ་ཉན། ཅང་
མ་འགོར་བར་སྒར་འབྲོག་གཉིས་ནས་སེར་སྐྱ་སུམ་ཅུ་ཙམ་ཞིག་ཁོའི་
མདུན་དུ་ལྷགས་ཏེ་མཇལ་ཕྱག་བྱས་ཤིང་སྐྱབས་འཇུག་ཞུས། ཁོས་
མི་འདི་དག་ལྷ་སར་འགྲོ་རྒྱུ་ཡིན་པ་ལས་གཞན་ཅི་ཡང་མི་ཤེས་ལ།
རང་ལ་ཉེ་འབྲེལ་ཡོད་པའི་གྲྭ་པ་དེའི་བཀོད་འདོམས་ལྟར་མི་རེ་རེར་
མཇལ་ཁ་བཞག་ཅིང་ཕྱག་མདུད་རེ་བྱིན་རྗེས་སྔར་བཞིན་མུག་ཕྲུག་
འགའ་བསྡུས་ཏེ་ཨ་བྲ་འཛིན་པའི་ལས་ལ་བྲེལ་བ་དང་། ཁ་སྐོམ་
དུས་རྩེ་ཆུའི་འགྲམ་དུ་བརྒྱུགས་ནས་ཆུ་འཁྱག་ཡིད་ཚིམ་པ་རེ་འཐུངས་
རྗེས་དབུགས་སྦོམ་པོ་ཤུར་ཤུར་གཏོང་གིན་འདུག
གནམ་གཤིས་ཇེ་དྲོ་ནས་ཇེ་དྲོ་ཡིན་པ་དང་། ཁོ་ཚོའི་ལུས་
སྟེང་གི་རྔུལ་ཆུ་ཇེ་མང་ནས་ཇེ་མང་དུ་གྱུར་ཏེ་ཚི་དྲི་སྟུག་པོ་ཞིག་འཐུལ་



སྒྲུང་གཏམ • རླུང་དམར་འུར་འུར། །
གྱིན་འདུག་པས་རླངས་འཁོར་མགོ་སྒམ་སྟེང་གི་རྒྱབ་འདེད་པ་གཉིས་
ཀས་རྒྱ་སྐད་ཀྱིས་འཁང་རའི་སྐད་ཆ་བཤད་ཞོར་ཁ་སྣ་ལག་པས་་་
འགེབས་ཀྱིན་འདུག བཙུན་ཆས་སྤྲས་ཏེ་ཁང་པར་བསྡད་པ་ནས་
ཨ་ལགས་འབྲོང་གིས་ཀྱང་རིམ་བཞིན་དྲི་མ་འདི་ལ་ཚོར་བ་རྣོ་བར་
གྱུར་ཏེ་ཚ་གདུག་ཆེ་བའི་སྐབས་སུ་མི་སྐྱ་ཞིག་མདུན་ལ་བཅར་ཚེ་ཁོས་
ཀྱང་འདི་ལྟར་ཁ་སྣ་ལག་པས་འགེབས་ཀྱིན་འདུག་མོད། འོན་ཀྱང་
སྐབས་འདིར་ཁོའི་ཀླད་པའི་ནང་ན་ཆུ་མ་གཏོགས་ཅི་ཡང་མེད།
“ཆུ་འཁྱག་ཡིད་ཚིམ་པ་ཞིག་འཐུངས་རྗེས་ཤི་སོང་ནའང་་་་
འགྱོད་པ་མེད” ཁོས་དེ་ལྟར་བསམ་བཞིན་གཞི་ནས་བསྲན་མ་ཐུབ་
པར་སྔོན་ཆད་འཁོར་གཡོག་རྣམས་ལ་བཀའ་འབེབས་པ་ལྟར་མགྲིན་
པ་གཟེངས་སུ་བསྟད་དེ་“ང་སྐོམ་ནས་ཤི་ཐལ། ཆུ་ཁྱེར་ཤོག”ཅེས་
སྐད་ཅོར་བརྒྱབ། །
ཚ་ཐག་ཆོད་པའི་ལྕག་སྣེ་ཞིག་ཁོའི་མཁུར་ཚོས་སྟེང་བབས་པ་
དང་། ཅང་མ་འགོར་བར་ཁྲག་ཐིགས་ནག་པོ་འགའ་ཡང་གཅིག་
རྗེས་གཉིས་མཐུད་ཀྱིས་མར་ལྷུང་ཡོང་བས་ཁོས་ད་གཟོད་རང་ཉིད་
གནས་གང་ན་ཡོད་པ་དང་ཐོབ་ཐང་ཅི་ཞིག་ཡིན་པ་གསལ་བོར་ཤེས་
ཤིང་། གནས་སྐབས་ཙམ་ལ་ཁ་སྐོམ་པའི་སྡུག་བསྔལ་ཡང་བརྗེད་
པར་གྱུར་མོད། འོན་ཀྱང་དུས་མཚུངས་སུ་སྡུག་བསྔལ་གཞན་ཞིག་
སྟེ་ཤོར་ཟིན་པའི་བདེ་སྐྱིད་ལ་ཕྱིར་དྲན་བྱེད་པའི་སྡུག་བསྔལ་ཁྲོད་དུ་
ལྷུང་།
དང་པོ་རྒྱ་མི་དམར་པོའི་བྱ་བའི་ཚན་ཁག་ཅིག་རྩེ་གཞུང་་་་
༥
73



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དགོན་པའི་མཐའ་རུ་སླེབས་ཏེ་རས་གུར་འགའ་ཕུབ་ནས་བསྡད་པ་
དང༌། བོད་སྐད་ལ་འདང་རྒྱག་མེད་པའི་མགོ་བ་ཝང་ཨེ་གོ་ཟེར་བ་
དེས་མེ་མདའ་ཡ་མཚན་ཐོགས་པའི་སྲུང་དམག་གཉིས་དང་མཉམ་དུ་
ཨ་ལགས་འབྲོང་གི་མདུན་ལ་ཡོང་སྟེ་ཕྱག་མི་འཚལ་ལ་མཇལ་ཁའང་
མི་ལེན་པར་ཁ་བཏགས་ཤིག་ཕུལ་རྗེས་ཁ་བརྡ་འདྲ་མིན་བྱས་ཤིང་།
མཇུག་མཐར་རྩེ་གཞུང་རྩྭ་ཐང་གི་སྐྱ་སེར་གཉིས་ཀྱིས་ཁོ་ཚོའི་མགོ་
ཁྲིད་དང་ལེན་བྱེད་དགོས་པའི་བརྡ་བསྟན།
ཨ་ལགས་འབྲོང་གིས་སྔོན་ཆད “རྒྱ་མི་དཀར་པོ” མཐོང་མྱོང་
ལ། དེ་ཚོའི་ངོ་མདོག་དངོས་གནས་དཀར་པོ་དཀར་རྐྱང་ཡིན་པས་
ན་ཁོའི་སེམས་ལ“རྒྱ་མི་དམར་པོ” ནི་རང་གི་དགེ་རྒན་ཐོག་མ་དེ་
དང་འདྲ་བར་རེ་རེའི་ངོ་གདོང་སྤྲེའུའི་རྐུབ་ལྟར་དམར་པོ་ཡིན་སྲིད་
བསམ་ནའང་ད་ལྟ་ཁོའི་མདུན་དུ་གནས་པའི་མི་འདི་དག་དོན་དངོས་
སུ་རྒྱ་མི་དཀར་པོ་ལས་ཀྱང་དཀར་པོ་ཡིན་པས་ཁོ་རང་ཧ་ཅང་ཡ་
མཚར་ཏེ “ཁྱོད་ཚོ་ངོ་མ་རྒྱ་མི་དམར་པོ་ཡིན་ནམ”ཞེས་དྲིས།
“ཧེ་ཧེ། དེ་ལྟར་བཤད་ཀྱང་མི་ཆོག་རྒྱུ་མེད། ཡིན་ནའང་
ང་ཚོའི་མིང་དངོས་ལ“ གུང་ཁྲན་ཏང་ཟེར། ཧེ་ཧེ་ཧེ….....”ཝང་ཨེ་
གོ་ལྷུག་ལྷུག་དགོད་བཞིན་དེ་ལྟར་ལན་བཏབ།
ང་རྒྱལ་གླང་ཆེན་ལས་ཀྱང་ཆེ་བའི་ཨ་ལགས་འབྲོང་གིས་རྒྱང་
ཕྱོགས་སུ་ལྟ་བཞིན་སྣ་དགོད་ཁོ་ན་རྒྱག་པ་དང༌། མཇུག་མཐར་
གཟབ་ནན་གྱིས “ངས་ཁྱོད་ལ་གསལ་བོར་བཤད། རྩེ་གཞུང་ས་
དང་རྩེ་གཞུང་གནམ་ཡིན་པས་ན་ངས་ཁྱོད་ཚོའི་མགོ་ཁྲིད་དང་ལེན་
74



སྒྲུང་གཏམ • རླུང་དམར་འུར་འུར།
བྱེད་དགོས་སམ་ཁྱོད་ཚོས་ངའི་མགོ་ཁྲིད་དང་ལེན་བྱེད་དགོས་ད་རུང་
མི་ཤེས”ཟེར།
ཝང་ཨེ་གོས་ཀྱང་སྣ་དགོད་ཁོ་ན་རྒྱག་ཞོར “དོན་དངོས་སུ་རྩེ་
གཞུང་ཧ་ཅང་ཆུང་། ཆུང་དྲགས་པས་ཐ་ན་ཀྲུང་གོའི་ས་ཁྲའི་སྟེང་
ནས་རྙེད་ཐབས་མེད” ཅེས་བཤད་པ་དང་། སླར་ཡང་ཨ་ལགས་
འབྲོང་གིས་ཀྲུང་གོའི་ས་ཁྲ་ཟེར་བ་ཅི་ཡིན་ཤེས་མིན་སེམས་ཁྲལ་བྱེད་
པ་ལྟར་རང་གི་ལག་མཐིལ་ཕར་བསྲིངས་ཏེ “དཔེར་ན་འདི་ཀྲུང་གོའི་
ས་ཁྲ་རེད། རྩེ་གཞུང་ས་ཆ་ལག་རིས་ཕྲ་མོ་འདི་ཙམ་རེད། ཨང
...... ཐ་ན་འདི་ཙམ་ཡང་མེད”ཟེར། །
“མིན་མིན་མིན” ཨ་ལགས་འབྲོང་གིས་ཀྱང་རང་གི་ལག་་་་་
མཐིལ་ཕར་བསྲིངས་ཏེ “འདི་རྩེ་གཞུང་ས་ཆ་ཡིན་ལ། ཁྱོད་ཀྱིས་
བཤད་པའི་ཀྲུང་གོའི་ས་ཁྲ་ནི་ད་གཟོད་ལག་རིས་ཕྲ་མོ་འདི་ཙམ་རེད།
ཐ་ན་འདི་ཙམ་ཡང་མེད”ཅེས་བཤད།
ཝང་ཨེ་གོའི་སྣ་དགོད་ཧབ་ཆ་རུ་གྱུར་པ་དང༌། མཇུག་མཐར
“དེས་ན་ང་ཚོ་མཉམ་དུ་རྩེ་གཞུང་ཕྱི་རོལ་ ཏུ་ ཐེངས་གཅིག་ འགྲོ།
ང་ཚོ་ཕྱིར་སླེབས་དུས་འུ་གཉིས་ཀྱི་གནད་དོན་འདི་རང་ཤུགས་ཀྱིས་
ཐག་ཆོད་སྲིད་པ་ངས་ཁག་ཐེག་བྱེད་ཐུབ། ཁྱོད་ཀྱིས་ད་རུང་སྡེ་
དཔོན་ཚོ་དཔོན་འགའ་ཡང་ཁྲིད་ཆོག་ལ། ཁྱེད་ཚོའི་འགྲོ་སྒོ་ཚང་མ་
ངས་འགན་འཁུར་ངེས་ཡིན”ཟེར།
ལོ་ན་གཞོན་པའི་ཨ་ལགས་འབྲོང་ཚང་སྔར་ནས་ཀྱང་བྲོ་བ་ཅི་
ཡང་མེད་པའི་དགོན་པའི་འཚོ་བར་སུན་སྣང་སྐྱེ་བཞིན་ཡོད་པས་ན
75



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ཕྱི་རོལ” ཞེས་པའི་མིང་ཚིག་འདི་ ཐོས་མ་ཐག་ཕྱོགས་མང་པོར་་
འདང་མ་བརྒྱབ་པར་འཐད་པ་བྱུང་བ་དང་། ཕྱིར་སླེབས་རྗེས་ཁོས་
ཚང་མར“ང་ཨ་ལགས་འབྲོང་ཕྱིའི་རྒྱ་མཚོའི་ཕ་རོལ་དང་གནམ་སྔོན་
པོའི་ ཕ་མཐའ་མ་གཏོགས་མ་སོང་ ས་ཆ་གཅིག་ཀྱང་མེད། ངས་
དངོས་སུ་མཐོང་བ་ནི་ ས་གུང་ཁྲན་ཏང་དང་གནམ་གུང་ཁྲན་ཏང་
ཡིན་པས་ང་ཚོས་གུང་ཁྲན་ཏང་གི་མགོ་ཁྲིད་དང་ལེན་བྱེད་པ་ལས་
ཐབས་མེད། མ་མཐའ་ཡང་ང་ཨ་ལགས་འབྲོང་གིས་གུང་ཁྲན་ཏང་
གི་མགོ་ཁྲིད་དང་ལེན་བྱེད་རྒྱུ་ཡིན”ཞེས་ཁྱབ་བསྒྲགས་བྱས་པས་བྱ་
བའི་ཚན་ཁག་གམ། གསལ་བོར་བཤད་ན་ཝང་ཨེ་གོས་རྩེ་གཞུང་ས་
ཆའི་སྐྱ་དཔོན་སེར་དཔོན་རྣམས་ཚོགས་འདུར་བསྡུས་ཏེ་ཨ་ལགས་
འབྲོང་ལ་བསྟོད་པ་ལུང་བ་གང་བྱས་རྗེས“ ཀྲུའུ་རིན་ཨུ་ཡོན་གཞོན་
པ”ཞེས་པའི་བླ་ཐོབ་དཔོན་ཐོབ་གང་ཡིན་མི་ཤེས་པའི་གོ་གནས་ཡ་
མཚན་ཞིག་བྱིན་པར་མ་ཟད་ཟླ་རེར་དུས་ལྟར“ ཟླ་ཕོགས”ཟེར་བའི་
དངུལ་སྒོར་འགའ་རེའང་སྤྲོད་ཀྱིན་འདུག་
རླུང་དམར་དྲག་ཏུ་གཡུག་བཞིན་པའི་ཉིན་ཞིག་གི་ཕྱི་དྲོར་ཨ་
ལགས་འབྲོང་གིས་གྲྭ་པ་ཞིག་མངགས་ཏེ་རང་གི་དགེ་རྒན་གམ་ལ་
བོས་ནས“ཀྲུའུ་རིན་ཨུ་ཡོན་གཞོན་པ”ཟེར་བ་འདི་མཐར་གཏུགས་
ན་ཅི་ཞིག་ཡིན་པ་དང་ག་ཚོད་མཐོ་བ་དྲིས་ཚེ་གཞུང་བརྒྱུ་མཁྱེན་པའི་
དགེ་རྒན་དེས་བསམ་བློ་བཞི་གསུམ་བཅུ་གཉིས་དང་བློ་རྩེ་ཉི་ཤུ་རྩ་ལྔ་
བཏང་མཐར་སྡུག་བསྔལ་ གྱིས་མགོ་ ཐད་དུ་གཡུག་ཞོར “ཧ་གོ་མི་་
འདུག”ཟེར།
，



སྒྲུང་གཏམ • རླུང་དམར་འུར་འུར།
འདི་ནི་ཨ་ལགས་འབྲོང་གིས་ཏག་ཏག་ལོ་ངོ་བཅུའི་རིང་ལ་
རང་གི་དགེ་རྒན་ལ་དྲིས་པའི་གནད་དོན་དང་པོ་ཡིན་ལ། “ཆོས་
འཇིག་རྟེན་གཉིས་ཀ་མི་མཁྱེན་པ་མེད” པར་གྲགས་པའི་དགེ་རྒན་
འདིས་ལན་འདེབས་མ་ཐུབ་པའི་གནད་དོན་དང་པོའང་ཡིན། །
ད་ལྟ “སྦྲ་ནག་དགེ་བཤེས་བློ་བཟང་དཔལ་ལྡན” ཟེར་བའི་
མཚན་སྙན་གྲགས་དགུང་སྔོན་འབྲུག་ལྟར་ལྡིར་བའི་གྲྭ་པ་འདི་སྔོན་
ཆད་རྩེ་གཞུང་དགོན་པའི་གྲྭ་པ་དཀྱུས་མའི་ནང་གི་དཀྱུས་མ་ཞིག་
ཡིན་ལ། འབྲོང་ཚང་སྐུ་ཕྲེང་སྔོན་མ་དབུས་མཇལ་དུ་ཕེབས་སྐབས་
ཁོས་ཀྱང་རྡོག་ཕྲེས་ཆུང་ཆུང་ཞིག་ཁུར་ཏེ་རྗེས་སུ་དེད་པར་མ་ཟད་ལྷ་
སར་སླེབས་ནས་ཅང་མ་འགོར་བར་སེ་ར་དགོན་པའི་ཚོགས་སུ་ཞུགས།
ཁོ་རང་ཕྱིར་ཕ་ཡུལ་དུ་མ་ཡོང་བ་འདི་དང་ཐོག་ཁོ་རང་ཕ་ཡུལ་དང་ཁ་
བྲལ་སྐབས་དང་འདྲ་བར་སུས་ཀྱང་དེ་འདྲའི་དོ་སྣང་གཙིགས་ཆེན་མ་
བྱས་མོད། འོན་ཀྱང་ལོ་འགའི་རྗེས་སུ་ཁོས་རྩེ་གཞུང་དགོན་པའི་
འཇམ་དབྱངས་ཤེས་རབ་ཟེར་བའི་དགེ་གྲོགས་དེར་སྤྲིངས་ཡིག་ཅིག་
བསྐུར་ཡོང་བ་དེའི་བརྗོད་བྱ་གཙོ་བོ་ནི་ད་སྐབས་ཁོ་ལ་རྩམ་ཐུག་་
འགྲང་ཙམ་ཡང་འཐུང་རྒྱུ་མེད་ནའང་སངས་རྒྱས་བསྟན་པ་དང་་་་
སེམས་ཅན་འགྲོ་དོན་དུ་སྲོག་བསྡོས་ནས་བསླབ་ལ་བརྩོན་བཞིན་ཡོད་
ལ། ཁྱོད་ཀྱིས་ཀྱང་དེ་ལྟར་བྱེད་དགོས་ཟེར་བ་ལས་གཞན་འཇམ་
དབྱངས་ཤེས་རབ་ལ་ངེས་པར་དུ་ཁོའི་ཕ་མ་ཟུང་དང་ཨ་ཅེ་གཉིས་ཀྱི་
གནས་བབ་ཇི་འདྲ་ཡིན་པའི་འཕྲིན་ལན་ཞིག་བསྐུར་དགོས་ཟེར་བ་
ཙམ་ལས་ཅི་ཡང་མེད་མོད། འོན་ཀྱང་རྗོད་བྱེད་ཐད་མངོན་བརྗོད་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དང་སྙན་ངག་གིས་བཅིངས་དྲགས་པས་རྩེ་གཞུང་དགོན་པའི་གྲྭ་པ་
རྣམས་ཕར་ཞོག བླ་བྲང་ནས་མངགས་ཡོང་བའི་དགེ་རྒན་དེས་
ཀྱང་འོལ་ཚོད་ཙམ་གྱི་འགྲེལ་བ་ཞིག་ལས་རྒྱག་མ་ཐུབ་པས་ཨ་ལགས་
འབྲོང་གིས་ཀྱང་མིག་ཟུང་བཙུམ་ཞོར“ དུས་ནམ་ཞིག་ཁོང་ཚང་ཕྱིར་
རང་དགོན་དུ་གདན་འདྲེན་ཐབས་བྱེད་དགོས” ཟེར་མོད། འོན་
ཀྱང་ཕངས་པ་ཞིག་ལ་ཕུགས་འདུན་འདི་སྐུ་ཕྲེང་རྗེས་མའི་སྐབས་སུ་
མ་གཏོགས་མངོན་འགྱུར་བྱེད་མ་ཐུབ་ལ། དེ་བས་ཀྱང་ཕངས་པ་
ཞིག་ལ་ཁོ་རང་ཕྱིར་ཕ་ཡུལ་དུ་སླེབས་ཏེ་ཨ་ལགས་འབྲོང་གི་ཡོངས་
འཛིན་གྱི་འགན་ཁུར་དངོས་སུ་ཕྲག་ཏུ་བླངས་རྗེས་སེམས་ལ་དང་པོ་
རང་ཉིད་ལ་རིག་གནས་རྨང་གཞི་ཞན་པས་རྗེས་སུ་དཀའ་ཚེགས་མང་
པོ་མྱང་དགོས་བྱུང་། དེའི་ཕྱིར་སློབ་བུ་ཆུང་དུས་ ཐོག་མར་རིག་
གནས་རྨང་གཞི་ཅུང་ཙམ་འཇོག་རྒྱུ་ནི་གལ་ཆེན་ནང་གི་དོན་ཆེན་
ཞིག་རེད་བསམ་ནའང་ཨ་ལགས་འབྲོང་གི་སེམས་ལ་དགེ་རྒན་འདིའི་
དཔེ་ཁྲིད་ནི་དགེ་རྒན་ངོ་དམར་གྱི་དཔེ་ཁྲིད་ལས་ཀྱང་རྙོག་འཛིང་
ཡིན་པ་དང་། “ ཡི་གེ་ཨ་ལི་ཀ་ལི་གཉིས….....”ཞེས་པ་ནི “ཕྱོགས་
བཅུ་དུས་གསུམ......”ལས་ཀྱང་བློར་ངེས་དཀའ་བ་ཞིག་རེད་་་་
བསམ་སྟེ་ཡིད་ཆད་ནས་ཁ་གཡར་ས་སྣ་ཚོགས(ཆེས་མང་བ་ནི་མགོ་
ན་བ་རེད)བཙལ་ཏེ་དཔེ་ཁྲིད་ལ་གཡོལ་ཐབས་བྱེད། དེས་ན་སྦྲ་
ནག་དགེ་བཤེས་ཀྱང་ཨ་ལགས་འབྲོང་གི་སྒྱིད་ལུག་བག་གཡེང་ལ་རྩ་
བ་ནས་ཡིད་ཆད་དེ་ཨུ་ཚུགས་མ་བྱས་ལ་བཙན་ཤེད་ཀྱང་མ་སྤྱད་པར
“སྔོན་ཆད་རང་ཉིད་ལ་གཅིག་བྱས་ན་ཟང་ཟིང་ནོར་གྱི་འབྱོར་བ་



སྒྲུང་གཏམ • རླུང་དམར་འུར་འུར།
མེད་པ་དང་། གཞན་དུ་ན་ཆུང་དུས་བསླབ་ལ་སྐུལ་མཁན་དགེ་
རྒན་ཞིག་ཀྱང་མེད་པས་ཤེས་བྱ་མང་པོ་ཞིག་སློབ་མ་ཐུབ། ད་ནི་ལོ་
ནའང་ཆུང་རྒྱུ་མེད་པས་ཚེ་འདིར་དཔེ་ཆ་བ་ཡག་པོ་ཞིག་ཡོང་བའི་རེ་
བ་མེད། ཡིན་ནའང་གང་ལྟར་མི་ཚེ་སྟོང་ཟད་དུ་གཏོང་མི་རུང༌།
དེས་ན་ད་ནི་སྐལ་ལྡན་སློབ་བུ་འགའ་རྗེས་སུ་འཛིན་པ་ལས་ཐབས་
གཞན་མེད་བསམ་པ་དང་དུས་མཚུངས་སུ་རང་གི་ཨ་ཅེ་གཉིས་ཀར་
སོ་སོར་བུ་མོ་རེ་ཡོད་པ་དང་། བུ་མོ་དེ་གཉིས་ཀར་ཡང་སོ་སོར་བུ་
རེ་ཡོད་པ་ཡིད་ལ་ཤར་བྱུང་། ཡང་གཅིག་བཤད་ན་རྩེ་གཞུང་ས་
ཆའི་སེར་སྐྱ་དབང་ཆེན་འགའ་ཁོ་རང་གདན་འདྲེན་ཞུ་རུ་སོང་རྗེས་
སྦྲ་ནག་ཚོ་བའི་མི་རྣམས་ཀྱི་མགོ་འཕང་ཇེ་མཐོ་དང་སྐད་གདངས་ཇེ་
སྦོམ་དུ་སོང་སྟེ་རྩེ་གཞུང་ཡོངས་ནས་ཞལ་འདེབས་བསྡུས་ཏེ་གྲྭ་ཤག་
ཅིག་བཟོས་ཡོད་པ་དེ་ཨ་ལགས་འབྲོང་གི་ནང་ཆེན་ལ་བསྡུར་ཐབས་
མེད་ནའང་བླ་གྲྭ་གཞན་དག་གི་གྲྭ་ཤག་ལས་རྒྱ་ཆེ་བས་ཁོ་རང་གཅིག་
པུར་མཚོན་ན་དངོས་གནས་ཅུང་ཆེ་དྲགས་པ་དང༌། འཇིགས་ཡེར་
བར་སྣང་བས་ན་སློབ་བུ་རེ་གཉིས་གམ་དུ་ལེན་རྒྱུ་ནི་ཁ་ཚ་དགོས་
གཏུག་གི་དོན་དག་ཅིག་རེད། ཁོ་རང་ད་ལྟ་རང་ལོ་ལྔ་བཅུར་་་་
སླེབས་པ་ཙམ་ལས་མིན་ནའང་ལུས་པོ་ཧ་ཅང་སྐམ་ཞིང་དཔྲལ་བར་
གཉེར་མ་ཟབ་མོ་བཞི་བབས་ཡོད་པས་རང་གི་ལོ་ཚད་དངོས་ལས་
ཅུང་རྒས་ཡོད་པའི་སྣང་བ་ཞིག་སྟེར་མོད། འོན་ཀྱང་ཞིབ་ཏུ་བལྟས་
ན་ཁོའི་སྐར་ཆེན་ལྟར་གསལ་བའི་མིག་ཟུང་ལ་ད་རུང་ཤེས་རབ་ཀྱི་
འོད་སྣང་གིས་ཁེངས་འདུག་པས་མཁས་པ་ཞིག་མིན་རུང་ལོས་ཡིན་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བསམ་པའི་བག་ཆགས་ཤིག་སྟེར། དེ་བས་ཀྱང་ཞིབ་ཏུ་བལྟས་ན་
ཁོའི་མིག་གཡོན་པ་དེ་མིག་གཡས་པ་ལས་ཅུང་ཆུང་བས་ངོ་གདོང་
ཡོངས་རྫོགས་དེ་འདྲའི་དོ་མི་མཉམ་པའི་ཚོར་སྣང་ཞིག་སྟེར་བས་ཨ་
ལགས་འབྲོང་གིས་དེའི་ངོ་གདོང་མཐོང་ཐེངས་རེར་བཤད་མི་ཤེས་
པའི་སྡུག་བསྔལ་ཞིག་སྐྱེ་སྲིད་པ་དང་། སྡུག་བསྔལ་དེའི་ཁྲོད་དུ་
གང་ལྟར་ཁོས་སུམ་རྟགས་ གཉིས་ཀྱི་རྩ་བ་བློར་ཟིན་ཞིང་གོ་དོན་་་་
རགས་ཙམ་ཤེས་རྗེས་དགེ་རྒན་འདིས་ཀྱང་དགེ་རྒན་ངོ་དམར་ནང་
བཞིན་སླར་ཡང་བྲོ་བ་ ཅི་ ཡང་ མེད་ པའི “ ཕྱོགས་ བཅུ་ དུས་ གསུམ་
......” སོགས་བློར་འཛིན་དུ་བཅུག་པས་ ཨ་ལགས་འབྲོང་སྔར་་་་་
བཞིན་ཡིད་ཆད་སོང་། །
ཟམ་པ་མེད་པའི་ཆུ་ཆེན་ཞིག་བརྒལ་སྐབས་གློ་བུར་དུ་རླངས་
འཁོར་དེ་ལ་ནད་ནག་ཅིག་བྱུང་སྟེ་ཆུ་དཀྱིལ་ནས་འགུལ་རྒྱུ་མེད་པར་
གྱུར་པས་མི་རྣམས་ཀྱིས་རང་ཉིད་རྫོང་མཁར་གྱི་ལྟ་སྲུང་ཁང་ལ་་་་༌་
འཇུག་སྐབས“ཀང་ཙི”ཟེར་བའི་ལྕགས་ཀྱི་ཇ་ཕོར་ཡུ་བ་ཅན་རེ་སྤྲད་
ཡོད་པ་དེ་རུམ་ནས་བཏོན་ཞིང་། ཡུ་བའི་ནང་ལ་སྐ་རགས་བརྒྱུས་
ནས་མར་དཔྱངས་པ་དང་། ལ་ལས་ཅུང་བདེ་བླག་ངང་ཆུ་འཁྱག་
ཁམ་བུ་གང་དོ་རེ་ལོན་གྱིན་འདུག ཕངས་པ་ཞིག་ལ་ ཨ་ལགས་
འབྲོང་གིས་ད་ནངས་སེམས་པ་ཕམ་དྲགས་པས་ལྕགས་ཕོར་ཡང་རུམ་
ལ་མ་བཅུག་པས་ད་ལྟ་ཁོ་རང་དེ་བས་ཀྱང་སེམས་པ་ཕམ་ཞིང་འགྱོད་
པ་སྐྱེ་སྐབས་སུ་ཞིག་གིས“རིན་པོ་ཆེ་ལགས། ངའི་ཀང་ཙི་གཙང་རྒྱུ་
མེད་ནའང….....”ཟེར་ཞོར་ཁོའི་མདུན་ལ་ལྕགས་ཕོར་ཞིག་་་་་་་་
80



སྒྲུང་གཏམ • རླུང་དམར་འུར་འུར།
བསྲིངས་ཡོང་།
“སྐྱོན་མེད་སྐྱོན་མེད” ཨ་ལགས་འབྲོང་གིས་མི་དེའི་གདོང་་
ལའང་མ་བལྟས་པར་ལྕགས་ཕོར་དེ་ཞབས་དག་བརྒྱབ།
མི་དེས་སླར་ཡང་ཆུ་འཁྱག་ ཅུང་ཙམ་བླངས་ཏེ་སྔར་ བཞིན་
“ངའི་ཀང་ཙི་གཙང་མ་མིན་ནའང ......”ཟེར་ཞོར་ལྕགས་ཕོར་
ཡར་བཏེགས་བྱུང་། །
“ཨ། ད་ལྟ་དེ་དག་བཤད་རན་ག་ལ་ཡིན” ཨ་ལགས་འབྲོང་
གིས་མྱུར་དུ་ལྕགས་ཕོར་དེ་ཞབས་དག་བརྒྱབ་རྗེས“ཁྱོད་ཀྱིས་འཐུང་
མི་དགོས་སམ”ཞེས་བཤད་ཞོར་ད་གཟོད་མི་དེའི་གདོང་ལ་བལྟས།
འདི་ནི་ཨ་ལགས་འབྲོང་ལ་ཧ་ཅང་ཆ་རྒྱུས་ཡོད་པའི་ངོ་གདོང་ཞིག་
ཡིན་པ་འདྲ་ནའང་མིང་ལ་ཅི་ཟེར་དང་སྡེ་བ་གང་གི་ཡིན་པ་གཏན་
ནས་ཡིད་ལ་མི་དྲན། །
“སྔོན་ལ་ཁྱེད་ཀྱིས་བཞེས་དང...…..” མི་དེས་ཡང་བསྐྱར་་
ལྕགས་ཕོར་མར་དཔྱངས་སྐབས་རླངས་འཁོར་གྱིས་འཕག་འཚག་
ཅིག་བརྒྱབ་པ་དང་མཉམ་དུ་ཆུའི་ཟེགས་མ་ཕྱོགས་བཞིར་གཏོར་་་
བཞིན་བརྒྱུགས་ནས་སྐད་ཅིག་ཙམ་ལ་ཕར་འགྲམ་དུ་བུད་སོང་། །
“ཨ་ཧོ། ཁྱོད་ཀྱིས་ཆུ་འཐུང་མ་ཐུབ་ཐལ” ཨ་ལགས་འབྲོང་
གིས་སེམས་ཁུར་བྱེད་པའི་ཚུལ་གྱིས་དེ་ལྟར་བཤད་མོད། འོན་ཀྱང་
མི་དེས“དེར་སྐྱོན་མེད་ལགས། གཙོ་བོ་ངའི་ཀང་ཙི་གཙང་རྒྱུ་མེད་
པས…....”ཟེར་ནས་ཕངས་སེམས་སྐྱེ་བའི་ཚུལ་བསྟན། །
“གཅིན་དང་བསྡུར་ན་མི་གཙང་རྒྱུ་ཅི་ཡོད” ཨ་ལགས་འབྲོང་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གིས་དེ་ལྟར་བསམ་བཞིན་ཉིན་འགའི་སྔོན་ལ་བློ་བཟང་ཚུལ་ཁྲིམས་
ཟེར་བའི་སྔོན་གྱི་རྩེ་གཞུང་དགོན་པའི་གྲྭ་པ་ཞིག་གིས་ཁོ་ལ་གཅིན་པ་
བླུད་པའི་བརྙས་བཅོས་དེ་ཡིད་ལ་ཤར་བ་སྟེ། ཉིན་དེར་ཡང་དེ་
རིང་ནང་བཞིན་ཚ་གདུག་ཆེ་བ་དང་། ཐ་ན་དེ་རིང་ལས་ཀྱང་ཚ་
གདུག་ཆེ་བས་ཁོ་དང་ཁོའི་དགེ་རྒན་གཉིས་ཀྱི་ལུས་སྟེང་ནས་རྡུལ་ཆུ་
ཁྲོམ་ཁྲོམ་འབབ་བཞིན“གྲལ་རིམ་སྙིང་ནད་རྩོད” དུ་ཡོང་བའི་མི་
ཚོགས་ཀྱི་དཀྱིལ་ན་ཡར་ལངས་འདུག ཚོགས་འདུའི་མགོ་འཛིན་
པ་ཝང་ཨེ་ གོས་ ཉིན་དེར་མི་རྣམས་ལ་ལག་པ་འགུལ་དུ་མ་བཅུག་་
ནའང་དབྱར་སྟོན་མཚམས་ཀྱི་མཐོ་སྒང་གི་ཉི་འོད་ཚ་བོ་དེས་ཁོ་རང་
གསོན་པོར་སྲེག་ལ་ཁད་བྱེད་པའི་ཁར་ཁ་སྐོམ་ནས་སྐད་ཆའང་བཤད་
མི་ནུས་པས་ཁོས་གཞི་ནས་མགྲིན་པ་གཟེངས་སུ་བསྟད་དེ“ཁྱོད་ཚོས་
ང་ལ་ཆུ་ཞིག་བླུད་དང༌། དེ་མིན་ན་ངས་ཉེས་པ་ཁས་ལེན་བྱེད་
ཐབས་མེད”ཅེས་ཚིག་འབྲུ་རེ་རེ་བཞིན་བཤད།
“ཧེ་ཧེ། སྤྱང་རྒན་འདི་ལ་གཡོ་ཁྲམ་ཆེ་རེར་ལྟོས། ཁྱོད་
ཀྱིས་གཅིན་པ་འཐུང་ངམ། རེད་ཡ། ཁྱོད་ཀྱིས་སྔོན་ཆད་མི་་་
རྣམས་ལ་རང་གི་གཅིན་པ་བླུད་མྱོང་བ་མིན་ནམ” བློ་བཟང་ཚུལ་
ཁྲིམས་ཀྱིས་དེ་ལྟར་བཤད་ཞོར་ཝང་ཨེ་གོའི་རྣམ་འགྱུར་ལ་བལྟས་པ་
ན་དེས་ཐ་མག་འཐེན་ཞོར་མགོ་བོ་ལྡེམ་ཙམ་བྱས་པས་བློ་བཟང་ཚུལ་
ཁྲིམས་ལ་སྔར་ལས་སྤོབས་པ་རྒྱས་ཏེ“རེད། དེ་རིང་སྤྱང་རྒན་འདི་
ལ་འབྱོར་མེད་གྲལ་རིམ་གྱི་གཅིན་ཞིག་ལྟུད”ཟེར་ནས་ཕུ་རུང་གཉིས་
82



སྒྲུང་གཏམ • རླུང་དམར་འུར་འུར།
ཀ་ཡར་འདེད་ཙམ་བྱས།
2002ལོའི་ཟླ2པའི་ཚེས20ཉིན་གྱི《མཚོ་སྔོན་བོད་ཡིག་གསར་འགྱུར》ལས་བདམས།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཙུན་ཡག་
ཚེ་རིང་དོན་གྲུབ།
དང་པོ།
བོད་ཟླ་བཅུ་པའི་ཟླ་སྨད་དུ་ཁ་བ་འབྲིང་ཙམ་བབས་པས་་་་་
དགུན་དཀྱིལ་ལས་ཀྱང་འཁྱག་པའི་སྣང་བ་སྟེར་ལ། ས་སྲོད་ཀྱི་དུས་
སུ་གནག་ཅིང་སྡུག་པའི་སྤྲིན་གྱི་ཕུང་པོ་མཁའ་ལ་འདུས་ཚེ་ལྷག་པར་
དེ་ལྟར་ཡིན་པས། དགེ་འདུན་རྒྱ་མཚོས་ཡུལ་ཕྱོགས་ཀྱི་མཁའ་་་
དབྱིངས་སུ་ལྟ་ཞོར་གཅིན་པ་ཞིག་བཏང་བ་ལ་རང་དབང་མེད་པར་
ཁོག་འདར་ཞིག་བརྒྱབ་བྱུང༌། ཁོས་གོས་ཁམ་སྨུག་གིས་གཡོགས་
པའི་ཚ་རུའི་ཕུར་ཁ་ཐོད་གཏུགས་ནས་ལག་པ་ཕུ་རུང་བྱས་ཏེ་ཧ་ཅང་
ལྗིད་པའི་གོམ་པ་རེ་རེ་འདེགས་བཞིན་རུ་འདབས་སུ་བསླེབས་པ་ན།
ལོ་བདུན་བརྒྱད་ཅན་གྱི་བྱིས་པ་གཉིས་ཀྱིས་ནས་ཁྲ་སྤར་མོ་གང་རེ་
འཆའ་བཞིན་ཁོའི་མདུན་ལ་བརྒྱུགས་ཡོང་སྟེ “ཨ་ཁུ་ཕེབས་བྱུང་ངམ།
རྒྱབ་ཁུག་ངས་འཁུར” ཟེར་ནས་ཁོའི་རྒྱབ་ཁུག་སེར་པོ་དེ་བླངས་ཏེ་
གཉིས་ཀས་འཕྲོག་རྩོད་རྒྱག་བཞིན་ཁྱེར་ནས་ཁྱིམ་ལ་ཕྱིན།
ཁྱིམ་ན་སྲུ་མོ་གཅིག་པུས་རྩམ་པ་འཐག་བཞིན་ཡོད་པ་ལས་མི་
གཞན་མཐོང་རྒྱུ་མེད་པས་དགེ་འདུན་རྒྱ་མཚོས“ཨ་མ་གང་ལ་བུད་
སོང”ཞེས་དྲིས།
84



སྒྲུང་གཏམ • བཙུན་ཡག་
“ཨ་མ་ཨ་ཅེ་ཚང་ལ་བུད་སོང་། ཉིན་འགའ་ལ་ཕྱིར་མི་ཡོང་
ཟེར།” སྲུ་མོ་མྱུར་དུ་ཡར་ལངས་ཏེ“ཨ་ཁུའི་ངོ་མདངས་བཙོག་པ་
ལ། ན་ཚ་རེ་བྱུང་བ་མིན་ནམ”ཟེར།
སྐད་ཆ་དེ་གོ་བས་དགེ་འདུན་རྒྱ་མཚོའི་དྲག་ཏུ་འཕར་ལྡིང་
བྱེད་བཞིན་པའི་སྙིང་ཁམས་དེ་ཅུང་ཙམ་ལྷོད་ལ་བབས་ཏེ “མ་རེད་མ་
རེད”ཟེར་བཞིན་སར་འདུག་རྩིས་བྱས་ནའང་། གློ་བུར་དུ་ཕྱི་རོལ་
ནས་ལྡིག་སྒྲ་ཞིག་དང་རྟའི་འཚེར་སྐད་ཅིག་མཉམ་དུ་གྲགས་པ་ན།
བྱིས་པ་གཉིས་ཀྱིས་མགྲིན་གཅིག་ཏུ“ ཨ་ཕ་ཐོན་ཐལ” ཟེར་ཞོར་ས་
ཁང་གི་སྒོ་ཁ་འཕྲོག་རྩོད་རྒྱག་བཞིན་བུད་སོང་བས་ཁོའི་སྙིང་ཁམས་
སླར་ཡང་དྲག་ཏུ་འཕར་ལྡིང་བྱས་བྱུང༌།
“ཨ་ཙི། ཁྱོད་ཀྱི་ངོ་མདངས་མི་བཟང་གི ན་ཚ་འདྲ་བྱུང་
བ་མིན་ནམ།” ཕུ་བོ་མགོ་བྷས་དགེ་འདུན་རྒྱ་མཚོ་མཐོང་མ་ཐག་ཕལ་
ཆེར་སྐད་ཅོར་རྒྱག་པའི་ཚུལ་དུ་དེ་ལྟར་དྲིས།
“མ་རེད། ང་ ལ...... ན་ཚ་མ་བྱུང་། ང་ …..... ཁྱོད
•.....”
“ང་ཨེ། ང་དམག་ས་ནས་རྒྱུགས་བྲོ་ཞིག་ལེན་དུ་ཡོང་བ་
ཡིན།” །
“འོ་རེད། དམག......ཉེ་ལམ་འཇབ་རྒོལ་ཨེ་ཕོག”
“མདང་དགོང་ཡང་ཇག་སྡེ་དེས་འུ་ཚོའི་རུ་ཁག་གཉིས་པའི་
དམག་སྒར་ལ་འཇབ་རྒོལ་བྱས། ཡིན་ནའང་དཀོན་མཆོག་གསུམ་
པོའི་ཐུགས་རྗེས་ཤི་རྨས་འདྲ་མ་བྱུང་།” མགོ་བྷ་མར་འདུག་ཞོར་དུ་
85



།
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ཁྱོད་ཀྱི་ངོ་མདོག་ངོ་མ་བཙོག་གི ན་ཚ་འདྲ་མ་བྱུང་ན་ཅི་བྱུང་བ་
ཡིན་ནམ” ཟེར།
“ང.....ང་ཁྱོད་ལ་དོན་དག་ཅིག་བཤད་རྒྱུ་ཡོད......”
“མགོ་བྷ་བསླེབས་བྱུང་ངམ། འོ། ཨ་ཁུ་དགེ་འདུན་ཚང་
ཡང་ཕེབས་བྱུང་ངམ།” ཁྱིམ་མཚེས་རྒད་པོ་འཁར་བར་བརྟེན་
ནས་མགོ་བྷ་ཚང་གི་ཁྱིམ་ལ་འཛུལ་ཡོང་བས། མགོ་བྷ་ཕུ་ནུ་གཉིས་
ཀ་མཉམ་དུ་ཡར་ལངས་བྱུང་།
རྒད་པོས“ ཨ་ཁུ་དགེ་འདུན་བཞུགས་བཞུགས། ཁྱོད་གཉིས་
ཀ་སྡོད་སྡོད”ཟེར་ཞོར་རང་ཉིད་ཀྱང་སར་བསྡད་དེ་ལག་རྟེན་ཁྲོག་སྒྲ་
ཞིག་དང་མཉམ་དུ་སར་གཡུགས་པའི་ཚུལ་ལ་བལྟས་ན། ད་ནས་
བཟུང་གཏན་དུ་དགོས་མཁོ་མེད་པ་དང་འདྲ་བས་ཁོས་ཀྱང་དེ་ཅུང་
ཙམ་ཚད་ལས་བརྒལ་སོང་བསམས་པས་ལོས་ཡིན་སླར་ཡང་རང་གི་
མདུན་དུ་བླངས། འཁར་བར་ཁེན་པའི་ཚུལ་ལ་བལྟས་ན་ཁོ་ལོ་
མཐོན་པོ་ཡིན་པའི་སྣང་བ་སྟེར་ཡང་། དོན་དངོས་སུ་ལོ་ལྔ་བཅུ་
ལྷག་ལས་མེད་པར་མ་ཟད་མགོ་སྐྲ་ཡང་ད་རུང་ཕལ་ཆེར་ནག་པོ་ཡིན།
འོན་ཀྱང་ལོ་གཉིས་ཡར་སྔོན་གྱི་རྩྭ་ས་རྩོད་པའི་འཐབ་འཁྲུག་ཁྲོད་དུ་
ཁོའི་རྗེ་ངར་ལ་མེ་མདའ་ཕོག་པར་མ་ཟད། དུས་ ཐོག་ ཏུ་ནད་་་་
བཅོས་བྱེད་མ་ཐུབ་པས་ད་ལྟའང་ད་དུང་འཁར་བར་བརྟེན་དགོས་
པའི་ཚུལ་འདིར་ལྷུང་སོང་བ་རེད།
“ཁ་སང་ཁེ་ཉིན་ཇག་སྡེ་དེས་འཇབ་རྒོལ་འདྲ་མ་བྱས་སམ།”
“ མདང་དགོང་ཡང་རུ་ཁག་གཉིས་པའི་དམག་སྒར་ལ་འཇབ་



སྒྲུང་གཏམ • བཙུན་ཡག
རྒོལ་བྱས་མོད། དཀོན་མཆོག་གསུམ་པོའི་ཐུགས་རྗེ་ལ་ཤི་རྨས་འདྲ་
མ་བྱུང་། དེ་རིང་རྫོང་གི་ལས་བྱེད་པ་དང་ཉེན་རྟོག་དམག་དཔུང་
ཡང་ཡོང་ཡོད་པས་ཕན་ཚུན་ལ་ལག་ཐུག་མི་ཐུབ་པ་འདྲ།
“ཇག་སྡེ་དེ…..…..” རྒད་པོས་རང་དབང་མེད་པར་རང་གི་
པུས་མོའི་སྟེང་ལ་ཁུ་ཚུར་ཞིག་གཞུས་པས། རྐང་པར་ན་ཟུག་དྲག་
པོ་ ཞིག་ བསླངས་ པས་ ཁ་ ནས་ རང་ དབང་ མེད་ པར “ཨང་ ཨང
.....”ཞེས་ཤོར་པ་དང་། ཅུང་ཙམ་འགོར་རྗེས“ཁྱོད་ཚོ་གཅིག་
ཀྱང་རྒྱུག་མ་ཐུབ་བམ”ཟེར། །
“ཁོ་ཚོ་ཚུར་མ་བརྒྱུགས་ན་རབ་རེད། འུ་ཚོ་ཕར་བརྒྱུག་རྒྱུ་
གང་ན་ཡོད། ང་ཚོ་འཐབ་རའི་ནང་དུ་གཉའ་སྒུར་སྒུར་བྱས་ནས་
འགྲོ་བཞིན་ཡོད་དེ། མགོ་ཕྱི་ལ་བུད་ཙམ་གྱིས་མེ་མདའ་བརྒྱ་སྟོང་
མང་པོ་དུས་གཅིག་ལ་སྲན་མ་རྔོ་བ་ལྟར་གྲགས་འོང་ངེས། ཇག་སྡེ་
དེའི་མཚོན་ཆ་ཇི་འདྲ་བཟང་བ་ཁྱེད་ཀྱིས་ཀྱང་ལོས་ཤེས” མཇུག་་
མཐའི་སྐད་ཆ་དེས་རྒད་པོར་འཇིགས་སྐྲག་དང་སྡུག་བསྔལ། ཞེ་
སྡང་སོགས་དུས་གཅིག་ལ་འབྱུང་དུ་བཅུག་པས་མ་མཆུར་སོ་བཏབ་
ནས་འདུག་པ་ལས་ཁ་གྲག་རྒྱུ་མེད་པར་གྱུར་སོང་། མགོ་བྷས་མུ་
མཐུད་དུ་“ང་ཚོ་མཐོ་སར་ཡོད་པས་ས་དབྱིབས་ཅུང་བཟང་བ་མ་
གཏོགས་ཅི་ཡང་མེད། ཡིན་ནའང་དགུན་ཡོང་གིན་ཡོང་གིན་རི་རྩེ་
ཡི་གྲང་ངར་བཟོད་ཐབས་མེད་ལ། མི་མང་འཁྱག་དྲགས་ན་འགོག་
རྒོལ་བྱེད་པ་ཕར་ཞོག་འཁོབས་ནས་རང་ཚུགས་ཀྱང་ཐུབ་རྒྱུ་མ་རེད།
ཨེ—ངོ་མ་དཀའ་མོ་རེད”ཟེར་བཞིན་དཀར་ཡོལ་ནང་གི་ཇ་ཚ་བོ་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དེར་བསྟུད་མར་ཧུབ་འགའ་བྱས།
“ ཨ—ཁྱོད་ཚོར་ངོ་མ་ཁག་མེད་ཀི ཡིན་ནའང་ཇག་སྡེ་དེས་
འུ་ཚོའི་མི་དེ་འདྲ་མང་པོ་བསད་སོང་བས། ང་ཚོས་རོ་སྐྱིན་རེ་ལེན་
མ་ཐུབ་ནའང་རྩྭ་ས་ནི་ལག་མཐིལ་ཙམ་ཡང་འཆོར་མི་རུང༌། སྤྱིར་
ངའི་རྐང་པ་ཚུལ་འདིར་བཏང་མེད་ཚེ་ངའི་རོ་ཐོའང་སླར་ཡང་གཡུལ་
སར་སྐྱེལ་ཁོ་ཐག་ཡིན། འོན་ཀྱང་སྒོར་མོ་མེད་པས་མཇུག་འབྲས་
འདི་བྱུང་སོང......”
“ད་ལྟ་སྐམས་ལུག་གི་རིན་གོང་ཇི་འདྲ་རེད།”
“དམའ་ནས་བཤད་སྲོལ་མེད།”
“ཨེ་གང་ལྟར་འགའ་རེ་མ་བཙོང་ན་མདེའུ་ཉོ་བྱེད་ཀྱང་མི་
འདུག”
“འོ། དེ་རེད། ང་ལ་མདེའུ་འགའ་ཡོད། ཁྱོད་ཀྱིས་ཁྱེར་
དང༌། མི་རྟ་རེ་བསད་ནས་ཁྱོད་ཚོའི་ཕ་རྒན་བླ་བསང་བོའི་རོ་སྐྱིན་
ལེན་མ་ཐུབ་རུང་ཇག་སྡེ་དེར་འཇིགས་སྣང་རེ་སྐུལ་ཐུབ་ཀྱང་ཆོག
གོ་ཐོས་ལ་མགོན་པོ་མགོ་མདུང་ཚང་ལ་མདའ་བོའུ་འཚོང་མཁན་ཧོས་
རིགས་ཤིག་ཡོང་ཡོད་ཅིང་རིན་གོང་ཅུང་དམའ་ཟེར། འབྲོང་རིན་
པོ་ཆེ་ཚང་ད་ལྟ་གང་ན་བཞུགས་ཡོད?” རྒད་པོས་གློ་བུར་དུ་དགེ་
འདུན་རྒྱ་མཚོའི་གདོང་ལ་བལྟས་ཏེ “ཁྱེད་གྲྭ་པ་ཚོའི་ལས་སྣང་དག་
པས་གཡུལ་ས་མིག་གིས་མཐོང་མི་དགོས། དེ་ངོ་མ་དམྱལ་ཁམས་
དང་ཁྱད་པར་མེད་ཡ། གལ་ཏེ་ཁྱེད་ཀྱིས་རབ་བྱུང་བསྒྲུབས་མེད་ན་
གཡུལ་ལ་སོང་ནས་འཇིགས་སྐྲག་དཀའ་སྡུག་དེ་མྱོང་དགོས་པར་མ་
88



སྒྲུང་གཏམ • བཙུན་ཡག་
ཟད། ད་ལྟ་འཇིག་རྟེན་ན་ཡོད་མེད་ཀྱང་བཤད་དཀའ། ཨ་ཙི།
དེ་རིང་འུ་ཚོའི་བཙུན་ཡག་ཚང་གི་ཞལ་ངོ་བཙོག་པ་ལ། སྐུ་སྙིང་རེ་
བཞེས་པ་མིན་ནམ”ཟེར།
དགེ་འདུན་རྒྱ་མཚོ་ནི་ཁ་སྣ་མིག་གསུམ་གྱི་ཆེ་ཆུང་རན་ཞིང་སྐྲ་
ལོ་གནག་ལ་ ཞལ་ མདོག་དཀར་བས། བོད་ཀྱི་སྙན་ངག་ནང་གི་
དབྱངས་ཅན་ལྷ་མོའི་བསྟོད་པ་བཞིན་གལ་སྲིད་དེའི་སྟེང་ནས་སྐྱོན་
ཞིག་བཙལ་དགོས་ན་རང་ཉིད་ངལ་བའི་རྒྱུ་ལས་མ་འདས་ཞེས་བརྗོད་
པར་བྱེད་པ་དང་མཚུངས་པས། ཁོའི་ཉེ་འཁོར་གྱི་མི་རྣམས་ཀྱིས་
རང་ བཞིན་དུ་ཁོ་ལ “བཙུན་ཡག” ཅེས་འབོད་ པ་དང་། དགེ་་་་
གྲོགས་ཚོས་ཀྱང་ཁོ་ལ་སངས་རྒྱས་ཀྱི་མཚན་བཟང་པོ་སོ་གཉིས་དང་
དཔེ་བྱད་བཟང་པོ་བརྒྱད་ཅུ་མ་ལུས་ཡོངས་སུ་ཚང་བས་བླ་ཆེན་ཞིག་
གི་སྤྲུལ་པ་ཡིན་ཁོ་ཐག་རེད། ཐུགས་དམ་སྐྱབས་འོག་ནས་མ་འདོར་
ལགས་ཟེར། ཕྱི་མ་ལ་ཀུ་རེའི་གྲུབ་ཆ་ཡོད་ཀྱང་སྔ་མ་ནི་དངོས་དོན་
མ་རེད་ཅེས་སུས་ཀྱང་བཤད་མི་ཐུབ། ད་རུང་རྩེ་གཞུང་སྡེ་བའི་བུ་
མོ་ཚོས་ལྐོག་ཏུ“གལ་ཏེ་ཨ་ཁུ་དགེ་འདུན་ཚང་གི་སྡོམ་པ་སློག་པར་
བྱེད་ཐུབ་ན། ཚེ་ཕྱི་མར་ཟངས་དམར་གྱི་རྟ་བོ་ཁོག་ན་མེ་འབར་
བཞིན་པ་དེར་བསྐྱོན་ནའང་འགྱོད་པ་མེད”ཟེར་བ་དང་། ཧབ་ཆ་
རེ་བརྒྱབ་རྗེས“ཨ་ལ་ཀུ་རེ་ཡིན། ཨོཾ་བཛྲ་ས་ཏཱ”ཞེས་བཤགས་པ་
བྱེད་ངེས། ལྷག་པར་ཁོ་ལོ་དྲུག་བདུན་ཙམ་ཡིན་དུས་ཁོ་ཚང་གིས་
བླ་མ་ཞིག་ཁྱིམ་ཞུ་བྱས་ཤིང་། དེས་དགེ་འདུན་རྒྱ་མཚོ་མཐོང་མ་
ཐག“ཨ་ཙི་ཨ་ཙི། ཇི་འདྲའི་བྱིས་པ་ཡག་པོ་ཞིག་རེད་ཨང”ཟེར་ ་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ནས་མགོ་བོར་བྱིལ་བྱིལ་བྱེད་ཞོར “ཁྱོད་ཚང་གིས་བྱིས་པ་འདིར་་
གཙང་སྦྲ་བཟང་པོ་བྱོས་དང…..... ཨང…..…..རབ་ཡིན་ན་ཁོ་བཙུན་
པ་བྱེད་དུ་ཆུགས”ཞེས་བཤད་པས། ཁོའི་ཨ་ཕ་ཧ་ཅང་དགའ་སྟེ་
རིང་པོ་མ་འགོར་བར་ཁོ་ལ་རབ་བྱུང་སྒྲུབ་ཏུ་བཅུག ཡིན་ནའང་ད་
བར་དུ་རྟགས་ཡ་མཚན་ཅི་ཡང་མ་བྱུང་མོད། གང་ལྟར་ཁོའི་བྱད་
དབྱིབས་ཡག་པོ་དེ་དང་གཤིས་རྒྱུད་འཇམ་པོ་དེས། རང་ཉིད་རིག་
པ་རྣོ་ཞིང་བསླབ་ལ་བརྩོན་པ་ཞིག་མིན་པའི་ཆད་སྐྱོན་ཡོངས་སུ་་་
བསལ་ཏེ། མི་རྣམས་ཀྱི་ཡིད་སྨོན་འཆོར་ས་དང་བརྩི་བཀུར་བྱེད་
ཡུལ་དུ་གྱུར་ཡོད། །
སྐབས་དེ་དང་བསྡུར་ཚེ་དེ་རིང་དགེ་འདུན་རྒྱ་མཚོའི་ངོ་མདོག་
དངོས་གནས་བཙོག་ལ། ཆེས་མངོན་གསལ་ཞིག་ནི་དེ་སྔའི་ཁོའི་
གདོང་གི་བཀྲག་མདངས་དེ་ཤུལ་ཙམ་ཡང་མཐོང་རྒྱུ་མེད་པར་ནད་པ་
ལྕི་མོ་ཞིག་གི་གདོང་མདོག་ལྟར་སྐྱ་ཐིང་ངེ་། ཐལ་འཐིབ་བེར་འདུག
ལྷག་པར་དུ་ཕུ་བོ་དང་སྡུག་ཤི་བརྒྱག་རྒྱུའི་ཁྱིམ་མཚེས་རྒད་པོ་གཉིས་
ཀྱི་ཁ་བརྡ་དེས། ཁོའི་སྡུག་བསྔལ་ སྟེང་ལ་སྡུག་བསྔལ་གསར་བ་
དང་། སྐྲག་སྣང་སྟེང་ལ་སྐྲག་སྣང་གསར་བ་ཞིག་བསྣན་བྱུང་བས།
ཁོས་གང་ནུས་ཀྱིས་སྙིང་ཁམས་མར་མནན་ཏེ་ལྷོད་ལ་འབབ་ཅི་ཐུབ་
བྱས་ཀྱང་མཉམ་བཞག་མ་བཞག་གི་བར་ནས་ཤུགས་རིང་ཡང་ཡང་
འབྱིན་པ་དང༌། མཚན་མོ་དེར་རྩ་བ་ནས་གཉིད་མ་ཡོང་བས་ཕྱི་
ཉིན་ཁོའི་ངོ་མདོག་སྔར་ལས་བཙོག་པར་གྱུར། དེའི་ཕྱིར་སྔ་མོར་ཕུ་
བོས་ སླར་ ཡང “ཁྱོད་ ཀྱི་ ངོ༌ མདོག་ དངོས་ གནས་ བཙོག་ པས།



སྒྲུང་གཏམ • བཙུན་ཡག་
འབྲོང་རིན་པོ་ཆེར་ཞུ་བའམ་ཡང་ན་སྨན་པར་སྟོན་དང་། ནད་
གདོན་ཞིག་ཡོད་ཁོ་ཐག་རེད”ཅེས་བཤད་ཞོར་སྒོར་མོ་འགའ་ལག་ཏུ་
བཞག་རྗེས་ལམ་ལ་ཆས་སོང་།
དགེ་འདུན་རྒྱ་མཚོས་རང་གི་གདོང་ལ་ལག་སྙོབ་ ཅིག་བྱས་་་
ཤིང་། རྟ་ལ་ཞོན་ཟིན་པའི་ཕུ་བོ་ལམ་འཇུག་གི་ཚུལ་དུ་རྗེས་དེད་
ནས་སོང་།
“འོ། དེ་ རེད།” ཕུ་ བོས་ གློ་བུར་དུ་རྟ་ ཁ་ བསྒགས་ཏེ
“ཁྱོད་ཀྱིས་ང་ལ་དོན་དག་ཅིག་བཤད་རྒྱུ་ཡོད་ཟེར་བ་མིན་ནམ”ཞེས་
ཟེར་བ་ན། དགེ་འདུན་རྒྱ་མཚོའི་སྙིང་མགྲིན་པའི་ཁར་བསླེབས་ཏེ་
དབུགས་རྒྱུན་འཆད་འགྲོ་བ་འདྲ་བའི་སྣང་བ་ཞིག་སྐྱེས་པས་ཡང་ཡང་
མཆིལ་མ་མིད་ཞོར “ངས......ང...... ཁྱོད......ཁྱོད་ཀྱིས......
སེམས་ཆུང་བྱོས། དོགས་ཟོན་བྱོས”ཟེར། །
“དོན་དག་དེ་ཡིན་ནམ།” །
“མིན། འོ། ཡིན། ཨང......དེ་ཡིན།”
“ཁྱོད་ཀྱི་སེམས་བདེ་མོ་བྱོས།”
དགེ་འདུན་རྒྱ་མཚོས་ཕུ་བོའི་རྗེས་སུ་ལྟ་བཞིན་སེམས་ལ“མགོ་
ན་ཐེངས་གཅིག་དང་ས་འབལ་ཐེངས་གཅིག་བྱས་ཡོད་ན་ཅི་མ་རུང༌།
ཚབས་ཆེ་ན་ཕུ་བོའི་རྟ་ལྕག་གཅིག་ཕོག་པ་ལས་ཅི་ཡོད། དེ་ལྟར་
བྱས་ ཚེ་ད་ ལྟ་ སྡུག་ བསྔལ་ འདི་ ཅུང་ ཙམ་ སངས་ ཡོད་ ཀྱང་ སྲིད”
བསམས་ཏེ་རང་གིས་ཕུ་བོར་དོན་དག་ངོ་མ་དེ་བཤད་མ་ཕོད་པར་
འགྱོད་པ་སྐྱེས་ནས་ཤུགས་རིང་ཞིག་འབྱིན་དགོས་བྱུང་། །
91



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གཉིས་པ།
དགེ་འདུན་རྒྱ་མཚོ་ས་སྲོད་དུས་སུ་ཕྱིར་རྫོང་མཁར་དུ་བསླེབས་
བྱུང་། ཁོས་མགོ་བོ་གཟན་གྱིས་དཀྲིས་ཏེ་དམིགས་ཡུལ་མེད་པར་
སྲང་ལམ་དུ་ཕར་འགྲོ་ཚུར་འོང་བྱས། ད་ནངས་ཞོགས་ཟས་ངན་
ངོན་ཞིག་ཟོས་པ་ལས་ཁོས་གུང་ཟས་དང་དགོང་ཟས་ཅི་ཡང་ཟོས་
མེད་ནའང་ལྟོགས་པའི་ཚོར་སྣང་ཅི་ཡང་མེད་འདུག ས་ཡོངས་སུ་
རུབ་རྗེས་ཁོ་ཤེས་མེད་ཚོར་མེད་ངང་གློག་ཞུ་དམར་པོ་ཅན་གྱི་ཆང་
ཁང་ནང་ལ་སོང་། བཤད་སྲོལ་ལྟར་ན་ཆང་རག་གིས་སྐྱོ་གདུང་
སེལ་ཐུབ་ཟེར་བས་ཁོས་ཚོད་ལྟ་ཞིག་བྱེད་དགོས་བསམས་བྱུང་།
ན་ཆུང་མ་ཞིག་ཡོང་ནས་ཁོའི་གམ་དུ་བསྡད་རྗེས་སྐད་དམའ་
མོས“ཁྱོད་ཀྱིས་ད་རུང་བཙུན་ཆས་མ་ཕུད་དམ”ཟེར།
“ ཕར་སོང་། ཆང་ཁྱེར་ཤོག” ་
བུ་མོ་དེ་ཧ་ལས་པའི་སྒོ་ནས་ཡར་ལངས་ཤིང་ཡུད་ཙམ་ནས་
ཕྱིར་བསྡད་རྗེས། “ཆང་འཐུང་འདོད་ན་ངའི་ཁང་པའི་ནང་ལ་
སོང་ཆོག” ཟེར། །
དགེ་འདུན་རྒྱ་མཚོར་བུ་མོ་དེའི་ཁང་པ་གཏན་ནས་མཐོང་་་
འདོད་མེད་པས་ཡར་ལངས་ནས་སྒོ་ཕྱིར་བུད་ཅིང་། ཆུ་ཚོད་གཉིས་
གསུམ་ཙམ་གྱི་རྗེས་སུ་སླར་ཡང་ཆང་ཁང་དེར་བསླེབས་དུས་ཕལ་ཆེར་
བཟི་འདུག ཆང་རག་གིས་ཁོའི་འགྱོད་གདུང་སེལ་མ་ཐུབ་པར་མ་
ཟད། བུ་མོ་དེ་དང་མཉམ་དུ་སྡོད་པའི་འདོད་པ་སྔར་ལས་ཇེ་དྲག་
ཏུ་གྱུར། དོན་དངོས་སུ་ཉིན་འདི་གའི་འགྱོད་གདུང་དང་སྐྲག་སྣང་
92



སྒྲུང་གཏམ • བཙུན་ཡག་
----
-
-
-
--
-
གི་སྡུག་བསྔལ་དྲག་པོའི་ཁྲོད་དུའང་ཁོས་བུ་མོ་དེ་སྐད་ཅིག་ཙམ་་་
ལའང་བརྗེད་མ་མྱོང་། ཁོ་བུ་མོ་དེར་མཚམས་རེར་སྡང་ཞིང་ལན་
རེར་དགའ་སྟེ། མཐར་གཏུགས་ན་ཁོ་བུ་མོ་དེ་ལ་དགའ་བ་ཡིན་
ནམ་སྡང་བ་ཡིན་པ་ཁོས་ཀྱང་གསལ་བོ་བཤད་མི་ཤེས་མོད། གང་
ལྟར་མོ་དང་མཉམ་དུ་འདུག་པའི་འདུན་པ་འགོག་མེད་ཅིག་སྐྱེས་
འོངས། བུ་མོ་དེའང་ཁོ་ལ་ངོ་མ་དགའ་བཞིན་ཡོད་པ་འདྲ། མོས་
ཐོག་མ་ནས“སྤྱིར་ན་ང་ནི་ལས་འདི་གཉེར་པའི་བུད་མེད་ཅིག་ཡིན་
པས་སུས་སྒོར་མོ་བྱིན་ན་དེའི་ཡིན་པར་མ་ཟད་ཁྱོད་འདྲ་བའི་ཕོ་སྒོ་
ཅན་ཞིག་མཐོང་མ་མྱོང༌། དྲང་མོར་བཤད་ན་ང་ངོ་མ་ཁྱོད་ལ་་་
དགའ་ཡི། ཡིན་ནའང་ངས་ད་སྔ་རབ་བྱུང་ཞིག་གི་སྡོམ་པ་ལོག་ཏུ་
འཇུག་མ་མྱོང་ལ་ཕྱིན་ཆད་ཀྱང་དེ་ལྟར་བྱེད་མི་སྲིད། ཕར་བལྟས་
ན་ཁྱོད་ནི་བཙུན་པ་རང་ག་བ་ཞིག་མིན་པ་འདྲ་བས། ངའི་རེ་བ་ནི་
ཁྱོད་ཀྱིས་འདི་འདྲའི་དོན་དག་སེམས་ལ་མ་དྲན་ན་བཟང”ཞེས་དྲང་
མོར་བཤད། །
སྐབས་དེར་དགེ་འདུན་རྒྱ་མཚོའི་དབང་རྩ་ཡོད་ཚད་འདོད་
ཆགས་ཤིག་གིས་ཁེངས་པས་ན། དམིགས་ཡུལ་ཉག་གཅིག་ནི་བུད་
མེད་དེ་གང་མྱུར་གྱིས་འཐོབ་རྒྱུ་དེ་ཡིན་ལ། གལ་ཏེ་བུད་མེད་དེ་
ཐོབ་རྗེས་དེ་མ་ཐག་འཆི་དགོས་པ་དང་། ཤི་ནས་དམྱལ་བར་འགྲོ་
དགོས་ཀྱང་ཐེ་ཚོམ་མེད་པ་འདྲ། དེའི་ཕྱིར་ཁོས“དོན་དངོས་སུ་ང་
ལ་སྔར་ནས་སྡོམ་པ་མེད”ཅེས་རྫུན་བཤད།
“དེས་ན་ད་རུང་བཙུན་ཆས་སྤྲས་ནས་ཅི་བྱེད།”
93



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ངའི་སྡོམ་པ་ཁ་སང་ཤོར་པ་ཡིན། མིག་སྔར་ང་ལ་གྱོན་པ་
གཞན་མེད། ནངས་ཀ་ཁྱིམ་ལ་སྐྱ་བོའི་ལྭ་གོན་དུ་འགྲོ་རྩིས་ཡོད།”
ཁྱོད་ཀྱིས་རྒྱུ་ལྭ་གོན་ནའང་ཆོག གྲྭ་ལོག་མང་པོས་རྒྱ་ལྭ་གོན་
གྱིན་ཡོད་པ་མིན་ནམ།”
“ངས་ཚེ་གང་བོར་རྒྱ་ལྭ་གོན་མ་མྱོང་། ཕྱིན་ཆད་ཀྱང་གོན་
རྩིས་མེད། ད་ཁྱོད་ཀྱིས་ངའི་དུས་ཚོད་དལ་འགོར་མ་བྱེད།”
བུ་མོ་དེས་སྒོར་མོའང་མ་བླངས་པས་དགེ་འདུན་རྒྱ་མཚོར་་་
སེམས་འགུལ་ཐེབས་ཏེ “འདི་འདྲའི་ཡིད་དུ་འོང་ཞིང་སེམས་ པ་་་
བཟང་བའི་བུ་ མོ་ ཞིག་ གིས་ ལས་ འདི་ གཏན་ནས་ གཉེར་ མི་འོས།
ངའི་རེ་བ་ནི་ཁྱོད་ཀྱིས་བཟའ་ཟླ་ཞིག་བཙལ་ཏེ་དྲང་ལམ་དུ་ལྡོག་
དགོས”ཞེས་སེམས་གཏིང་གི་སྐད་ཆ་སྙིང་ཉེ་བའི་སྒོ་ནས་བཤད།
“ཨེ—ལས་ཀ་འདི་གཉེར་མྱོང་མཁན་གྱིས་བཟའ་ཟླ་རྙེད་མི་
སྲིད་ལ། ལྷག་པར་དུ་མི་བཟང་པོ་ཞིག་རྐྱ་ཡར་འཐོབ་མི་སྲིད།”
“ གྲྭ་ལོག་དང་སྨད་འཚོང་། ལྷན་སྐྱེས་ཀྱི་དོ་ཟླ་མིན་ནམ།”
ཁོས་རྩེད་མཚར་གྱི་ཚུལ་དུ་དེ་ལྟར་སྨྲས་ཤིང་། དེ་སྔོན་ཁོ་ཚོའི་་་
དགོན་པའི་གྲྭ་པ་ཞིག་གིས་སྡོམ་པ་ཤོར་རྗེས་སྨད་འཚོང་ཞིག་དང༌
གཉེན་སྒྲིག་བྱས་ཏེ། ད་ལྟ་བྱིས་པའང་སྐྱེས་ནས་མི་གྲལ་དུ་ཚུད་
ཡོད་པའི་གཏམ་རྒྱུད་ངོ་མ་ཞིག་བཤད།
“ཁྱོད་ཀྱིས་ང་ལ་ཀུ་རེ་རྩེད་ཀྱིན་འདུག”
ཁོས་ཀྱང་ཀུ་རེ་ཡིན་ནམ་རྣལ་མ་ཡིན་པ་མི་ཤེས་མོད། གང་
ལྟར་ཕྱི་ཉིན་ཁྱིམ་ལ་སོང་སྟེ་སློག་པ་གྱོན་དགོས་པ་ནི་འཛུར་ས་མེད་
94



སྒྲུང་གཏམ • བཙུན་ཡག་
བསམས་བྱུང༌། ཡིན་ནའང་རིམ་བཞིན་དུ་ཁོ་ལ་འགྱོད་པ་དྲག་པོ་
སྐྱེས་མགོ་བརྩམས། ལྷག་པར་དུ་ཁོའི་སེམས་ལ་མ་དྲན་པ་ནི་བཙུན་
ཆས་ཕུད་རྗེས་ངེས་པར་དུ་གཡུལ་སར་སོང་སྟེ་རབ་ཡིན་ན་དགྲ་ ཤ་
རྩོད་དགོས་པ་དེ་རེད། དེས་ན་རང་ཉིད་ཆུང་དུས་ནས་གྲྭ་ཤག་
དྲོན་པོར་ལོབས་པར་གྱུར་ཡོད་པས། མཚམས་རེར་སྦྲ་གུར་ནང་ལ་
སོང་ནའང་གྲང་ངར་མི་བཟོད་པ་དང་ཉལ་ས་མི་བདེ་བའི་སྣང་བ་
སྟེར། ལྷག་དོན་འཁྲུག་རྩོད་ལས་ཀྱང་བཟོད་ཐབས་བྲལ་བ་ནི་
ལྷགས་རླུང་དྲག་པོའི་ཁྲོད་དུ་མཚོ་ངོས་ལས་སྨི་བཞི་སྟོང་ལྷག་གི་རི་རྩེ་
ནས་སྡོད་རྒྱུ་དེ་རེད། གཞན་དུ་ན་འཁྲུག་རྩོད་མཇུག་རྫོགས་ཀྱང་
ཆར་རླུང་ནང་དུ་ཕྱུགས་ཟོག་འཚོས་ཏེ། ལྟོ་བའི་དོན་དུ་སྤྱང་ཀི་
འདུར་འདུར་བྱེད་དགོས་པ་ནི་རང་གི་སྡོམ་པ་ཤོར་པ་ལྟར་དངོས་
དོན་ཡིན་པས། དེ་ལ་གཞིགས་ན་བློ་རིག་བཀྲ་བའི་མི་རྣམས་ཁྱིམ་
པ་ནས་ཁྱིམ་མེད་པ་དང་། འདུ་འཛི་ནས་དབེན་པར་སྙེག་པ་ཡང་
མར་གྱུར་སེམས་ཅན་གྱི་དོན་གཅིག་པོ་ག་ལ་ཡིན། ད་རུང་གཡུལ་
ནས་བྲོས་པའི་དམག་མི་ལྟར་ཚང་མས་འཕྱ་སྨོད་དང་དམའ་འབེབ་
བྱེད་པར་མ་ཟད། ད་རུང་སྡུག་ཤི་བརྒྱག་རྒྱུའི་ཚེ་ཕྱི་མ.....
“ཨ་ཁ། ང་ནི་ཇི་འདྲའི་བླུན་པ་ལ་ཨང་།” དགེ་འདུན་རྒྱ་
མཚོ་འགྱོད་གདུང་དྲག་པོས་མནར་ཏེ “འདྲེ་མོ། ཁྱོད་བསམ་པ་
བཙོག་པ་ལ། ཁྱོད་ཀྱིས་ང་ལ་གནག་པ་ལ།......”ཟེར་ནས་མིག་ཆུ་
ལྷུང་ཞིང༌། རང་གི་བྲང་ཁར་བར་མེད་དུ་ཁུ་ཚུར་གྱིས་གཞུས།
“ཁྱོད་ཀྱིས་སྔོན་ནས་སྡོམ་པ་མེད་ཟེར་བ་མིན་ནམ།”
-
-
95



1
|
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ངས་ཁྱོད་ལ་རྫུན་བཤད་པ་ཡིན། ངས་རང་གིས་རང་ལ་
རྫུན་བཤད་པ་ཡིན།”
“ཨ་ཧོ། ཁྱོད་ཀྱིས་ང་ལ་གནག་པ་ལ། ང་ཚེ་ཕྱི་མར་ཇི་
ལྟར་འགྲོ།”
“སྨད་འཚོང་མ་ལ་སྤྱིར་ནའང་ཚེ་ཕྱི་མ་ཡག་པོ་མེད། ཁྱོད་ཚོ་
ཕྱི་མར་བཤང་གཅི་རྣག་ཁྲག་གི་ཁྲོད་ནས་སྡོད་དགོས།”
བུ་མོ་དེ་ཁོང་ཁྲོ་མ་ལངས་པར་མིག་ཆུ་འདོན་བཞིན་དགེ་་་
འདུན་རྒྱ་མཚོར་མགོ་བོ་གཏུགས་ཏེ “ང་ལ་འགྱོད་པ་མེད། ང་ལ་
འགྱོད་པ་མེད”ཅེས་བཤད།
དགེ་འདུན་རྒྱ་མཚོ་བུ་མོ་དེའི་མགྲིན་པར་འཁྱུད་དེ “ང་ལའང་
འགྱོད་པ་མེད”ཟེར། ཁོས་ཁ་ནས་དེ་ལྟར་བཤད་པར་མ་ཟད་ཁོག་
ནས་ཀྱང་ད་ནི་གང་ལྟར་འཕྱིས་སོང་བས་འགྱོད་པ་སྐྱེས་ཀྱང་ཕན་པ་
མེད། སྡོམ་པ་ཤོར་མཁན་རང་གཅིག་པུ་ག་ལ་ཡིན། ཡང་གཅིག་
བཤད་ན་བུ་མོ་དེ་ནི་དངོས་གནས་ཡིད་དུ་འོང་བ་ཞིག་སྟེ། མ་་
གཞིར་འཇིག་རྟེན་དུ་ཆེས་ཡིད་དུ་འོང་བ་ནི་བུད་མེད་ཡིན་འདུག
དེ་བས་བུད་མེད་ཀྱི་དོན་དུ་སྲོག་འཕུད་མཁན་ཡང་མང་དུ་ཡོད་པ་
མིན་ནམ་བསམས་ནའང་། རིང་པོ་མ་འགོར་བར་ཁོ་ལ་སླར་ཡང་
འགྱོད་པ་སྐྱེས་བྱུང༌། ལྷག་པར་དུ་བཟི་དྭངས་ཐེངས་རེར“ངའི་བྱ་
འདི་ཅི་ཡིན”ཞེས་རང་གིས་རང་ལ་ལེ་ལན་བདས་ཤིང༌། དེའི་མུར་
སླར་ཡང་འགྱོད་པ་དང་སྐྲག་སྣང་འགོག་མེད་དུ་སྐྱེས། དེའི་ཕྱིར་
ཁོས་མུ་མཐུད་དུ་ཆང་རག་འཐུངས་ནས་ཡོད་ཚད་བརྗེད་དུ་འཇུག་ཅི་



སྒྲུང་གཏམ • བཙུན་ཡག་
ཐུབ་བྱས།
གསུམ་པ། །
དེ་ཡང “སྐྱེས་པ་ཕལ་ཆེར་བཀྲ་ཤིས་རེད། བཀྲ་ཤིས་ཕལ་
ཆེར་ཚོང་པ་རེད། བུད་མེད་ཕལ་ཆེར་ལྷ་མོ་རེད། ལྷ་མོ་ཕལ་ཆེར་
སྨད་འཚོང་རེད” ཅེས་ པའི་བཤད་ཚུལ་ གསར་ བ་ ཞིག་ ཡོད་མོད།
འོན་ཀྱང་དགེ་འདུན་རྒྱ་མཚོ་དགའ་བཞིན་པའི་བུ་མོ་དེའི་མིང་ལ་ལྷ་
མོ་མི་ཟེར་བར་ལྷ་མཚོ་ཟེར། ལྷ་མཚོས“གློག་ཞུ་དམར་པོའི་ཆང་
ཁང”གི་ལྟག་རྒྱབ་ཏུ་ཁང་མིག་ཆུང་ཆུང་ཞིག་གླས་ཡོད་ལ། ཁང་
མིག་དེའི་ཕྱེད་ཙམ་མལ་ཁྲི་ཆེན་པོ་ཞིག་གིས་བཟུང་ཡོད། དེའི་སྔས་
མགོའི་འཆའ་སྒམ་དུ་བུད་མེད་ཀྱི་མཛེས་ཆས་སྤྲོ་བྱེད་འགའ་ལས་
གཞན། 《ཉི་ཟེར་དགོན་གྱི་གདན་རབས»ཞེས་པའི་མདུན་ཤོག་སེར་
པོ་ཅན་གྱི་དཔེ་ཆ་ཞིག་འདུག དཔེ་ཆ་དེ་དངོས་གནས་ཁང་མིག་
དེའི་ནང་ན་ཡོད་མི་འོས་པས་དགེ་འདུན་རྒྱ་མཚོ་ཡ་མཚན་སྐྱེས་ཏེ་ལྷ་
མཚོར་དེའི་འབྱུང་ཁུངས་དྲིས།
“འདི་ཉིན་འགའི་སྔོན་ལ་ཡུལ་སྐོར་པ་ཡིན་ཟེར་བའི་མགྲོན་པོ་
ཞིག་གིས་བརྗེད་སོང་བ་རེད། ངས་མར་གཡུག་བསམས་ནའང་
ནང་ན་དགོན་པ་ལས་གཞན་བླ་མ་མང་པོའི་འདྲ་པར་ཡོད་པས་ཡར་
བཞག་པ་ཡིན།”
ཁང་ མིག་ དེ་ ཕར་ བལྟས་ ཚེ་ ཤིན་ ཏུ་ གཙང་ བ་ འདྲ་ ནའང་།
དེའི་ནང་དུ་ མི་ལ་སྐྱུགས་ སློང་ བར་བྱེད་ པའི་ དྲི་ ངན་ ཞིག་འདུག
དགེ་འདུན་རྒྱ་མཚོས་དེ་ནི་སྐྱེས་པའི་ཁམས་དཀར་གྱི་དྲི་མ་ཡིན་སྲིད་
97



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བསམས་ཏེ་ ཤུག་དུད་ཡང་ཡང་བདུགས་ནའང་དྲི་མ་ཡལ་ དཀའ།
དེའི་ཕྱིར་ཁོ་ཁང་མིག་དེའི་ནང་དུ་སྡོད་པའི་དུས་ཚོད་ཇེ་ཉུང་ནས་ཇེ་
ཉུང་དུ་བཏང་སྟེ་གཞན་པའི་ཆང་ཁང་རྩེད་ཁང་དང༌། ལྷག་པར་
དུ་བརྙན་ཕབ་ཁང་དག་ལ་འཁྱམ། དེ་དག་ནའང“ལྷ་མོ” ཡིད་དུ་
འོང་བ་འགའ་རེ་ཡོད་ཀྱང་། ཁོས་བལྟས་ན་ལྷ་ མཚོ་འདྲ་བའི་་་
གཤིས་ཀ་འཇམ་ཞིང་ཡིད་དུ་འོང་བ་ཞིག་མེད་པས། མཚན་མོ་རེ་
རེར་ལྡོམ་ལྡོམ་མཐར་གཞི་ནས་ལྷ་མཚོའི་གམ་དུ་སླེབ་སྲིད་ལ། དེ་
དུས་ཕལ་ཆེར་ཆང་གིས་བཟི་འདུག་པས་ཐོག་མར་ལྷ་མཚོར “ཁོག་
ནག་མ” དང “ཞེ་ནག་ མ” ཟེར་ནས་ སྡིགས་དམོད་བྱེད་ པ་ དང༌།
རིམ་བཞིན་མིག་ཆུ་འདོན་བཞིན་རང་གི་བྲང་ཁར་ཁུ་ཚུར་གྱིས་གཞུ།
མཚམས་ལ་ལར་ད་རུང“ང་འདི་ལྟར་འདུག་སྲོལ་མེད” “ང་འདི་
ལྟར་བསྡད་མ་བསྡད་མེད”ཟེར་ནས་རང་སྲོག་གཅོད་རྩིས་ཀྱང་བྱེད།
ལྷ་མཚོ་ཡང་ཐབས་ཟད་དེ“ཁྱོད་འཆི་འདོད་ན་གཞན་ལ་འཆི་
རུ་སོང”ཞེས་སྨྲ་ལ། སླར་ཡང་དགེ་འདུན་རྒྱ་མཚོའི་མགྲིན་པར་
འཁྱུད་དེ་“ངས་ཁྱོད་ལ་ཞུ་བ་བྱེད། ཁྱོད་ཀྱིས་དེ་འདྲའི་སེམས་སྡུག་
མ་བྱེད། སྡོམ་ཤོར་ཁྱོད་གཅིག་པུ་ག་ལ་ཡིན། གྲྭ་པ་ཕལ་བ་བཤད་
མི་དགོས། ཨ་ལགས་ཚོའི་ནང་ནའང་སྡོམ་ཤོར་མང་། ཁོང་ཚོར་
འགྱོད་པ་མེད་ན་ཁྱོད་ལ་ཡོད་དགོས་དོན་མེད། ཁྱོད་ཀྱིས་བཙུན་
ཆས་ཕུད་ནས་ཆང་རག་ཆོད་དང༌། འུ་གཉིས་ཀྱིས་ཚོང་ཁང་ཆུང་
ཆུང་ཞིག་གམ་ཡང་ན་མགྲོན་ཁང་ཞིག་གཉེར་ནས་འཚོ་བ་རོལ་ཐབས་
བྱེད”ཅེས་སྙིང་གཏམ་སྣ་ཚོགས་བཤད་དེ་སེམས་གསོ་བྱས།
98



སྒྲུང་གཏམ • བཙུན་ཡག་
“མིན་མིན། ཁྱོད་ཀྱིས་ཅི་ཡང་ཤེས་མི་འདུག གལ་ཏེ་་
ངས་བཙུན་ཆས་ཕུད་ཚེ་ངེས་པར་དུ་མེ་མདའ་བཟུང་ནས་གཡུལ་སར་
འགྲོ་དགོས་པ་རེད། གཡུལ་སར་སོང་ན་ངའི་ཨ་ཕ་གསོད་མཁན་གྱི་
གཤེད་མ་དག་ཡོད་པས་ང་ཚང་མའི་སྔོན་ལ་བརྒྱུག་དགོས། སྔོན་ལ་
བརྒྱུགས་ན་ཇག་སྡེ་དེའི་མཚོན་ཆ་བཟང་བས….....ཨེ—ཁྱོད་ཀྱིས་ཅི་
ཡང་ཤེས་མི་འདུག ཤུ—”
“མ་གཞིར——དེ་འདྲ་ཡིན་ནམ།” །
“དེ་འདྲ་རེད། ང་སྡོམ་ཤོར་ཞིག་ཡིན་པའི་མི་ཚད་སྡར་མ་
ཞིག་ཀྱང་ཡིན། ད་ཁྱོད་ཀྱིས་ཤེས་ཨེ་སོང་།”
“དེས་ན.....འུ་གཉིས་ངའི་ཕ་ཡུལ་དུ་སོང་ཆོག”
“ཁྱོད་ཆུ་དཀར་རྫོང་གི་ཡིན་ཟེར་བ་མིན་ནམ།”
“ ཡིན།”
“ཧེ་ཧེ། དེ་རུ་ཏག་ཏག་ལ་ངའི་ཨ་ཕ་གསོད་མཁན་གྱི་གཤེད་
མ་ཡོད་ལ། ད་ལྟ་ད་རུང་ང་ཚོའི་སྡེ་བ་དང་འཐབ་འཁྲུག་རྒྱག་གིན་
ཡོད།”
“དེ་འདྲ་ཡིན་ནམ། དེས་ན་འུ་གཉིས་ས་ཆ་གཞན་ཞིག་ཏུ་
སོང་ཡང་ཆོག”
དགེ་འདུན་རྒྱ་མཚོས་མགོ་བོ་ཐད་དུ་གཡུག་ཙམ་བྱས་རྗེས་མུ་
མཐུད་དུ་བཤད་མ་འདོད་པར་གཉིད་དུ་ཡུར་བར་རེ།
ཞོགས་ པ་ རེ་ རེར་ དགེ་ འདུན་ རྒྱ་ མཚོས་ ཉལ་ སའི་ ནང༌ དུ
《ཉི་ཟེར་དགོན་གྱི་གདན་རབས》ལ་བལྟས་ཏེ་སེམས་སྡུག་བརྗེད་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཐབས་དང་ཉི་མ་འཁྱོལ་ཐབས་བྱས། མ་གཞིར་དེ་ནི་ཁམས་ཕྱོགས་
ཀྱི་རྙིང་དགོན་ཞིག་གི་གདན་རབས་ཡིན་ལ། དགོན་པ་དེའི་ཉི་ཟེར་
ཚང་ཟེར་བའི་དགོན་བདག་བླ་མ་གྲུབ་ཆེན་ཞིག་ཡོད་པ་དེའི་འདྲ་
པར་ཁོ་རང་དང་ཧ་ཅང་མཚུངས་ཤིང་། ཁོང་དགུང་ལོ་ཉེར་ལྔ་པ་
སྟེ་ད་ནས་ཕྱིར་བརྩིས་ཚེ་ལོ་ཉེར་ལྔའི་སྔོན་ཏེ་ཏག་ཏག་ལ་དགེ་འདུན་
རྒྱ་མཚོ་སྐྱེས་པའི་སྔ་ལོར་སྐུ་གཤེགས། ཁོང་གིས་ཕ་བོང་ཐེག་ཚད་
ཅིག་གི་སྟེང་ལ་ཕུར་བུ་བཏབ་ཡོད་པ་ད་ལྟ་དགོན་པ་དེའི་ནང་རྟེན་
གཙོ་བོར་གྱུར་ཡོད་པར་བཤད།
ད་ལྟ་བཙུན་ཡག་དགེ་འདུན་རྒྱ་མཚོའི་གདོང་ན་དེ་སྔའི་བཀྲག་
མདངས་དེ་འདྲ་མཐོང་རྒྱུ་མེད་ནའང་། གནག་ཅིང་སྣུམ་པའི་མགོ་
སྐྲ་རིང་པོར་སྐྱེས་ཡོད་པས་ཚང་མའི་མིག་ནང་དུ་ཁོ་ནི་མི་ཁྱད་པར་
ཅན་ཞིག་ཏུ་སྣང་ལ། སྟེགས་བུའི་སྤོ་ལོ་རྒྱག་པའམ་བརྙན་ཕབ་སེར་
པོར་ལྟ་བ། ཡང་ན་བཟི་བའི་སྐབས་སུ་ཁོ་ལ་ལྟད་མོར་ལྟ་མཁན་
ལྷག་ཏུ་མང་། དེའི་ཕྱིར་ཁོ་རྒྱུ་སྲུང་ལ་དེ་འདྲ་མྱུག་འདོད་མེད་པ་
དང༌། རྒྱ་སྲང་ལ་མི་མྱུག་པའི་སེམས་ཐག་ཀྱང་ཡང་ཡང་བཅད་
མོད། འོན་ཀྱང་ཁམས་དཀར་གྱི་དྲི་ངན་གྱིས་ཁྱབ་པའི་ལྷ་མཚོའི་
ཁང་མིག་དེའི་ནང་ཉིན་མཚན་དབྱེར་མེད་དུ་སྡོད་པ་ནི་ཁོ་ལ་མཚོན་
ན་དངོས་གནས་བཙོན་དུ་བཅུག་པ་ལས་མ་འདས་པས། མཇུག་
མཐར་ཤུགས་རིང་ཞིག་དང་མཉམ་དུ“འཁོར་བ་བདུད་ཀྱི་བཙོན་ར་
ཟེར་བ་ཅིས་མ་བདེན” ཟེར་ནས་སྒོར་འབུད་དགོས་བྱུང་། ཐོག་
མར་ཁོ་སྟེགས་བུའི་སྤོ་ལོ་རྒྱག་སའི་ར་སྐོར་ནང་དུ་སོང་། དེ་ནི་ཁོའི་
100



སྒྲུང་གཏམ • བཙུན་ཡག་
སྡོམ་པ་མ་ཤོར་སྔོན་གོམས་ཡོད་པའི་ལས་ཤིག་ཡིན་ལ། ད་ལྟ་རྫོང་
མཁར་ཆུང་ཆུང་དེ་ན་ཁོའི་དོ་ཟླར་འོང་མཁན་ཕལ་ཆེར་མེད་པས་
སྒོར་མོའང་བརླག་མི་དགོས། ཁོས་རང་གི་དོ་ཟླ་ལ་གོ་སྐབས་ཉག་
ཙམ་ཡང་མི་སྟེར་བར། རྣ་བར་སྙན་པའི་ཁྲོག་སྒྲ་རེ་དང་མཉམ་དུ་
སྤོ་ལོ་རེ་རེ་དྲ་ཕད་ནང་ལ་གཡུག་སྐབས། རང་གི་གནས་བབ་སྡུག་
པོའང་ཡུད་ཙམ་བརྗེད་པར་འགྱུར་མོད། འོན་ཀྱང་རིང་པོ་མི་་་
འགོར་བར་མི་མང་པོས་ཁོ་ཡོངས་སུ་བསྐོར་ནས་ཡ་མཚན་དུ་གྱུར་
པའི་མིག་གིས་ལྟ་བཞིན་པ་ཚོར་རྗེས། ཧ་ཅང་དོགས་མི་བདེ་བར་
གྱུར་ཏེ་སྤོ་ལོ་རྒྱག་མཚམས་བཞག་ནས་གཟན་གྱིས་མགོ་བོ་དཀྲིས་ཏེ་
བུད་འགྲོ། ཡིན་ནའང་ཁོ་ཆང་གིས་བཟི་རྗེས་དེ་འདྲའི་བག་ཡོད་
བབ་ཆགས་ཤིག་གཏན་ནས་མ་ཡིན་ཏེ། ཐོག་མར་ཁོ་རླུང་ཁའི་མར་
མེ་ལྟར་འཁྱར་འཁྱོར་གྱིས་འགྲོ་བ་དང་། མཚམས་ཤིག་ས་ལ་དྲུད་
པའི་གཟན་གྱི་སྟེང་ལ་རྐང་པ་སྤོས་པ་ན་མགོ་རྟིང་ལོག་ནས་ཐང་ལ་
འགྱེལ་འགྲོ། དེ་ནས་ཁོས་མགོ་རྔ་མེད་པའི་ལྡབ་ལྡིབ་སྨྲ་ཞོར་དུ་
ནུར་གོག་བྱེད་པ་དང༌། ཡང་ན་ཁ་ནང་ལ་མཛུབ་གུ་བསྲིངས་ནས་
སྐྱུག་པར་བྱེད་པ། དེ་མིན་སྡུག་བསྔལ་གྱི་འཁུན་སྒྲ་འབྱིན་པ་དང་།
ཡང་ན་གན་རྐྱལ་དུ་ལོག་ནས་གཉིད་དུ་ཞུགས་འགྲོ། གལ་ཏེ་མི་
རྣམས་ཀྱིས་རང་ཉིད་རུབ་ནས་ལྟད་མོ་ལྟ་བཞིན་པ་ཚོར་ཚེ་ཁོས་ཐང་
ནས་འགྲེ་ལོག་རྒྱག་བཞིན“ལྟ་རྒྱུ་ཅི་ཡོད། ཚང་མ་མི་རེད། ང་
གཅིག་པུ་མ་གཏོགས་གྲྭ་པ་ཆང་འཐུང་མེད་པ་ཨེ་རེད། ང་གཅིག་
པུ་མ་གཏོགས་གྲྭ་པ་སྡོམ་ཤོར་མེད་པ་ཨེ་རེད། ཨ། ཨང….....ཨ་
101



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལགས་ འབྲོང་ ཚང་ གིས་ ཀྱང༌ དུ་ བ་ འཐེན། ཆང༌ རག་ འཐུང་།
ཆུང་མ་བླངས། བྱིས་པ་བསྐྱེད། ཨང …....ད་རུང་རིགས་ལྔ་
ཆོས་འཇུག་མནབས་ནས་དབང་ལུང་རྗེས་གསུམ་གནང་གིན་ཡོད་པ་
མིན་ནམ། ཨ། ཨང…....ལྟད་མོར་ལྟ་འདོད་ན་ཁྱོད་ཚོ་དེར་
བལྟ་རུ་སོང་། ཨ། སོང་སོང་སོང”ཟེར་ནས་ལག་པ་ཕར་གཡུག་
ཚུར་གཡུག་བྱེད། །
“ ཨ་ཁ། དམེ་བོ། རྫོབ་པོ།” “བྱ་བཙོག་གི བྱ་་་
བཙོག་གི” “བཀའ་འགྱུར། འདིས་གལ་ཏེ་སྟོན་པའི་ན་བཟའ་་
གྱོན་མེད་ན་ང་ཁོ་ལ་བཀོད་པ་ཞིག་ཡོད་ཀི” “......” མི་
ཚོགས་ཀྱི་ཁྲོད་ནས་ཧ་ཅང་མ་རངས་པའི་སྐད་ཆ་སྣ་ཚོགས་གྲགས་
ཡོང་།
ཏག་ཏག་ལ་སྐབས་དེར་ལྷ་མཚོ་གང་ཞིག་ནས་བརྒྱུགས་ཡོང་སྟེ་
ནུས་ཤུགས་ཡོད་དགུ་བཏོན་ཏེ་དགེ་འདུན་རྒྱ་མཚོ་འཁོར་ལོ་གསུམ་
ཅན་གྱི་གླ་ལེན་སྦག་སྦག་ནང་ལ་བཞག་ནས་ཁྱིམ་ལ་དྲུད་དེ་མལ་དུ་
བསྙལ་ཅིང་གྱོན་པའི་སྟེང་གི་སྐྱུགས་རོ་རྣམས་བསལ་པར་མ་ཟད།
ས་རྡུལ་རྣམས་ཡོངས་སུ་སྤྲུགས་པ་ན། ཁོའི་འཁྱག་རེངས་སུ་གྱུར་
པའི་སེམས་པ་དེ་བུད་མེད་ཀྱི་བརྩེ་བའི་དྲོད་ཁོལ་ གྱིས་ཀུན་ནས་་་
བསྲོས་པ་ལྟར་འཆི་མ་ཤར་ཤར་འབབ་ཅིང་། ཐ་ན“འུ་གཉིས་ཀྱིས་
གཉེན་སྒྲིག་བྱེད། ཡིན་གཅིག་མིན་གཉིས་ལ་གཉེན་སྒྲིག་བྱེད”
ཅེས་པའི་ཚིག་ཀྱང་ངག་ལས་ཤོར་འགྲོ།
ལྷ་མཚོ་དེ་འདྲའི་ཚིག་དག་ལ་སྔར་ནས་ལོབས་ཡོད་པས་ཅི་མི་
102



སྒྲུང་གཏམ • བཙུན་ཡག་
སྙམ་པར“ ཐོག་མར་ཁྱོད་གཉིད་དང་། གཉེན་སྒྲིག་གི་སྐོར་དེ་བཟི་
དྭངས་རྗེས་ད་གཟོད་བཤད”ཟེར།
ནམ་ལངས་པ་ན་དགེ་འདུན་རྒྱ་མཚོའང་བཟི་དྭངས་འདུག་པ་
དང༌། ཁོའི་སྣ་ལམ་དུ་སླར་ཡང་ཁམས་དཀར་གྱི་དྲི་མ་ངན་པ་དེ་
འཐུལ་འོངས་པས་གཉེན་སྒྲིག་གི་སྐོར་དེ་ཟུར་ཙམ་ཡང་མི་གླེང་བར་
ཕྱོགས་གཅིག་ནས་རང་གི་ཁ་སང་གི་འཆལ་སྤྱོད་ལ་འགྱོད་པ་བྱེད་པ་
དང༌། ཕྱོགས་གཅིག་ནས《ཉི་ཟེར་དགོན་གྱི་གདན་རབས» ཕར་
སློག་ཚུར་སློག་བྱས་བྱུང་། ད་ལྟ་དཔེ་དེབ་ཆུང་ཆུང་འདི་ཕལ་ཆེར་
ཁོའི་བློ་ལ་ངེས་པས་ཞིབ་ཏུ་ལྟ་འདོད་བྲལ་ཅིང་། ཤུགས་རིང་ནར་
ནར་བ་ཞིག་ཕྱུང་རྗེས་གཞི་ནས་ཡར་ལངས་སོང་།
བཞི་པ།
གནམ་གཤིས་ཉིན་རེ་བཞིན་ཇེ་འཁྱག་ལ་སོང་སྟེ་ད་ལྟ་ཉིན་
གུང་ལ་བསླེབས་ནའང་ཧ་ཅང་འཁྱག་པར་མ་ཟད། མཚམས་རེར་
གར་ཡོང་མི་ཤེས་པའི་རླུང་འཚུབ་ཅིག་གིས་སྲང་ལམ་ན་གང་འདོད་
དུ་ལུས་ཡོད་པའི “ཕྱག་དར་དཀར་པོ” རྣམས་ཕར་འདེད་ཚུར་་་་
འདེད་བྱེད།
བསམ་གཟས་ནས་སྦག་སྦག་འཁོར་ལོའི་སྣུམ་སྒོ་ཆེས་ཆེར་ཕྱེ་
ནས་དམིགས་ཡུལ་མེད་པར་སྲང་ལམ་ན་ཡར་རྒྱུག་མར་རྒྱུག་བྱེད་
བཞིན་པའི་འབྲོག་པ་ཕོ་གསར་ཞིག་གློ་བུར་དུ་ཕག་པ་ཞིག་དང་་་་
གདོང་ཐུག་བརྒྱབ་སྟེ་སྦག་སྦག་འཁོར་ལོ་གོམ་པ་བཅུ་ལྷག་ལ་ཤུད་
ནས་སོང་ཞིང༌། ཁོ་རང་གོམ་པ་ལྔ་དྲུག་ཙམ་ལ་“འཕུར” མཐར་
103



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཏག་ཏག་ལ་སྤྱོད་ཁང་ཞབས་ནས་ཡོང་མ་ཐག་པའི་ཕག་པ་གཞན་
ཞིག་གི་རྒྱབ་ལ་ ལྷུང༌། དགའ་འོས་པ་ཞིག་ལ་མི་དང་བཞོན་པ་་་
གཉིས་ཀར་རྨས་སྐྱོན་ཕོག་མེད་མོད། འོན་ཀྱང་ཕོ་གསར་དེར་ཕག་
པ་དང་གཉིས་སུ་མ་མཆིས་པའི་དྲི་ངན་སྣས་མི་བཟོད་པ་ཞིག་འཐུལ་
གྱིན་འདུག་པས། མི་རྣམས་ཀྱིས་སྣ་སྒོ་ལག་པས་བཀབ་སྟེ་རྒྱང་
བཀྱེད་ནས་ཁྲེལ་དགོད་བྱེད་ཀྱིན་འདུག
དགེ་འདུན་རྒྱ་མཚོས་ཚུལ་དེ་མཐོང་བས་དགོད་ཁ་ལྷུག་ལྷུག་ཏུ་
ཤོར་སོང་། དེ་ནི་ཁོའི་སྡོམ་པ་ཤོར་པ་ནས་བཟུང་ངོ་ལ་འཛུམ་ཞིག་
ཤར་པ་ཐེངས་དང་པོ་ཡིན། ཕངས་པ་ཞིག་ལ་ཁོ་དུས་ཡུན་རིང་
པོར་དགོད་མ་ཐུབ། རྒྱུ་མཚན་ནི་མགོ་བོ་གཟན་གྱིས་དཀྲིས་ནས་
མིག་གཉིས་ཀ་མ་གཏོགས་མི་མངོན་པའི་ན་གཞོན་གྲྭ་པ་འགས་ཁོ་
མིག་གིས་འཚོས་ཏེ་རྗེས་འདེད་བྱེད་ཀྱིན་འདུག་པས་རེད། །
དེ་རིང་ནམ་ཟླ་འཁྱག་པར་མ་ཟད་གནམ་གཤིས་ཀྱང་དེ་འདྲ་
མི་བཟང་བས། དགེ་འདུན་རྒྱ་མཚོ་སྟེགས་བུའི་སྤོ་ལོ་རྒྱག་པའི་ར་
བར་མ་སོང་བར་ཐད་ཀར་ཆང་ཁང་ཞིག་ཏུ་འཛུལ། ཁོའི་རྗེས་
འདེད་བཞིན་པའི་གྲྭ་པ་དེ་ཚོ་ཆང་ཁང་དེའི་ནང་ལ་མ་ཡོང་བར་རྒྱ་
ལམ་ཕ་རོལ་གྱི་ཟ་ཁང་ཞིག་གི་ནང་ལ་ སོང་སྟེ་སྒེའུ་ཁུང་ནས་ཚུར་
བལྟས་འདུག
དགེ་འདུན་རྒྱ་མཚོ་འཁྱར་འཁྱོར་ངང་སྒོར་བུད་དུས་ཕྱི་དྲོའི་ཆུ་
ཚོད་ལྔ་པ་ལ་ཉེ་ཞིང་། རླུང་དམར་དྲག་ཏུ་གཡུག་གིན་ཡོད་པས་རྒྱ་
སྲང་ན་ཕར་འགྲོ་ཚུར་ཡོང་བྱེད་མཁན་ཡང་ཧ་ཅང་ཉུང་། སྐབས་
104



སྒྲུང་གཏམ • བཙུན་ཡག་
དེར་ཁོ་མིག་གིས་འཚོས་ཡོད་པའི་གྲྭ་པ་དེ་ཚོས་ཀྱང་མགོ་གཟན་གྱིས་
དཀྲིས་ཏེ་སྒོར་བུད་ནས་ཁོའི་གམ་ལ་བསླེབས་པ་དང༌། གྲྭ་པ་་་
གཅིག་གིས“ཨ་ཁུའི་གཟན་ས་ལ་དྲུད་སོང”ཟེར་ཞོར་དུ་དགེ་འདུན་
རྒྱ་མཚོའི་གཟན་སྣེ་བཟུང་སྟེ་ཁ་མིག་མེད་པར་མགོ་བོར་དཀྲིས་བྱུང༌།
དགེ་འདུན་རྒྱ་མཚོས་ཅི་ཡིན་ཆ་མ་འཚལ་པར་མིག་བཀབ་་་
འདུག་པའི་གཟན་དེ་ཕར་འདེད་བསམས་པ་ན། ལག་པ་གཉིས་
ཀའང་སུ་ཞིག་གིས་དམ་དུ་བཟུང་ནས་འགུལ་རྒྱུ་མི་འདུག ཁོས་ཅི་
བྱུང་གསལ་བོར་མ་ཤེས་པར་ཡོད་སྐབས། བསམ་དབང་དྲན་་་་་
དབང་མེད་པར་ཁ་ཕྱོགས་གང་ཡིན་མི་ཤེས་པའི་སར་དེད་མ་དྲུད་
ཀྱིས་ཁྲིད་སོང་། ཁོས་སྐད་ཅོར་མང་དུ་བརྒྱབ་ཀྱང་དྲག་རླུང་ཁྲོད་
སྐད་གདངས་ཧ་ཅང་དམའ་བས་ཐ་ན་རང་གིས་ཀྱང་གོ་དཀའ། དེ་
བས་ཁོས་ནུས་ཤུགས་ཡོད་དགུ་བཏོན་ནས་འཕག་འཚག་བརྒྱབ་ཀྱང་།
དཔུང་བ་གཡས་གཡོན་བཟུང་ཡོད་པའི་མི་དེ་གཉིས་ནི་བྲག་རི་བཞིན་
དུ་སྒུལ་ཙམ་ཡང་བྱེད་མ་ནུས། །
ཁ་སང་ཁོས་རྨི་ལམ་ཞིག་རྨིས་པ་ནི། གྲྭ་པ་འགས་ཁོ་བཙན་
གྱིས་ཁྲིད་དེ་ཚོགས་ཆེན་འདུ་ཁང་ངམ་ཡང་ན་ཨ་ལགས་འབྲོང་གི་
ནང་ཆེན་དུ་སོང་རྗེས། ཧ་ཅང་གདུག་རྩུབ་ཀྱིས་ཁོའི་གྱོན་པ་ཡོངས་
རྫོགས་བཤུས་ནས་དམར་ཧྲེང་དུ་ཕུད། ཨ་ལགས་འབྲོང་གིས་ཁོའི་
གསང་གནས་ཤིང་ཐུར་ཞིག་གིས་ཕར་སློག་ཚུར་སློག་ཡུན་རིང་བྱས་
མཐར། འཛུམ་མདངས་རྒྱས་བཞིན“ སྡོམ་པ་ཤོར་མེད་ཀི” ཞེས་
ཁྱབ་བསྒྲགས་བྱས།
105



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྲྭ་པ་ཚོས་དེ་མ་ཐག་ཁོ་ཀློད་ནས་ཧ་ཅང་གུས་པའི་ངང་གྱོན་པ་
སྐོན་ཞོར་དུ་བཟོད་གསོལ་ཞུས། །
ཁོ་ལ་དགའ་བ་དཔག་ཏུ་མེད་པ་འཕེལ་ཅིང་སེམས་འགུལ་
ཐེབས་ནས་མཆི་མ་ཤོར་པ་དང་། ཕྱིར་འདང་བརྒྱབ་ཚེ་རང་གིས་
ངོ་མ་སྡོམ་པ་ཤོར་མ་མྱོང་བས་དེ་ལས་ཀྱང་དགའ་བར་གྱུར་མོད།
འོན་ཀྱང་ཁོ་ལྷ་མཚོར་ཁ་འབྲལ་འདོད་མེད་པས། མོར་དམ་དུ་
འཁྱུད་པ་ན་ལྷ་མཚོ་གཉིད་ལས་སད་ཅིང་། ཁོ་ཡང་ཡང་བོས་ནས་
གཉིད་ལས་སད་དུ་བཅུག དེ་དུས་ཁོའི་ལུས་པོར་ཚ་བ་འཕེལ་ཅིང་།
རྔུལ་ཆུ་མང་པོ་བཞུར་པར་མ་ཟད། སླར་ཡང་སྡུག་བསྔལ་གྱི་གཡང་
དུ་ལྷུང་བར་གྱུར། །
ཉེ་ལམ་ཁོས་དེ་འདྲའི་རྨི་ལམ་ཐེངས་མང་རྨིས་མྱོང་བས། ད་
ཐེངས་ཡང་རྨི་ལམ་མིན་ནམ་བསམས་པ་དང་། ཡང་ན་རང་ཉིད་
དངོས་གནས་གཤིན་རྗེའི་ལས་མཁན་གྱིས་ཚེ་ཕྱི་མར་ཁྲིད་པ་ཨེ་ཡིན་
བསམས། སླར་ཡང “མ་རེད་མ་རེད། མིག་གིས་མི་མཐོང་་་་་་
ནའང་འཇིག་རྟེན་མི་ཡུལ་ན་ཡོད་ཁོ་ཐག་རེད། སུ་ཞིག་གིས་རང་
ཉིད་ལ་ཀུ་རེ་རྩེ་བཞིན་ཡོད་པ་མིན་ནམ” སྙམ། ཏག་ཏག་ལ་སྐབས་
དེར་ འགྲོ་ མཚམས་ བཞག་ པ་ དང༌ མཉམ་ དུ། སུ་ ཞིག་ གིས “ལེ།
སྡོམ་ཤོར་མང་ནའང་མུ་མཐུད་དུ་གྲྭ་ཆས་གོན་ནས་སྡོད་མཁན་སུ་
ཡོད། ཁྱོད་ཀྱིས་ད་རུང་བཙུན་ཆས་གོན་ནས་ཅི་བྱེད”ཟེར།
གློ་བུར་དུ་རླུང་འཇགས་པར་གྱུར་པ་འདྲ་བས་ཁོས་ཡོད་ཚད་
གསལ་བོར་ཐོས་ཐུབ།
，106



སྒྲུང་གཏམ • བཙུན་ཡག །
“ཁྱོད་ཀྱིས་སྟོན་པའི་ན་བཟའ་ལ་འདི་ལྟར་མནོལ་བཙོག་་་་
ཐེབས་སུ་འཇུག་དོན་ཅི་ཡིན་ནམ། ཁྱོད་སྟོན་པའི་ན་བཟའ་ལ་སྙིང་
ནད་ཅི་ཞིག་རྩོད་རྒྱུ་ཡོད།” བུད་མེད་ཀྱི་སྐད་གདངས་དང་གཉིས་སུ་
མ་མཆིས་པའི་མི་ཞིག་ཁོའི་བྲང་ཁར་འཇུས་ནས་དེ་ལྟར་བཤད།
དགེ་འདུན་རྒྱ་མཚོས་འདི་རྨི་ལམ་མིན་ལ་ཕྱི་མའང་མིན་པ་
སྔར་ལས་འཁྲུལ་མེད་དུ་རྟོགས་ཏེ་ཅི་ཞིག་བཤད་རྩིས་བྱེད་སྐབས།
ཁོའི་བྲང་ཁར་འཇུས་ཡོད་པའི་མི་དེས་རིམ་བཞིན་ཁོའི་མགྲིན་པ་
བསྒགས་ཏེ “ལྟས་ངན་ཁྱོད་ཀྱིས་ད་རུང་ཨ་ལགས་ཚང་ལ་ངན་སྨྲས་
བྱས། དེ་རིང་ཁྱོད་འཆོར་ས་ཨེ་ཡོད་བལྟ”ཟེར་ཞོར་ཁོའི་གདོང་ལ་
ཁུ་ཚུར་གྱིས་གཞུས་པ་ན། མིག་ལམ་དུ་དཀར་དམར་སེར་གསུམ་
དུས་གཅིག་ལ་ཤར་ཅིང་ཁ་ནང་ལ་ཁྲག་དྲི་བྲོ་ནས་ཡོང་།
“ད་ཁྱོད་ཀྱིས་ཨ་ལགས་ཚང་ལ་ངན་སྨྲས་བྱེད་ཨེ་ཡོད་ལྟོས་
དང་། མི་གཞན་ཞིག་གིས་དེ་ལྟར་འཆད་ཞོར་དུ་ཁོའི་བྲང་ཞབས་
སུ་ཤུགས་དྲག་གིས་གཞུས་པ་ན། རྒྱུ་མ་དུམ་བུར་བཅད་པ་འདྲ་
བའི་སྣང་བ་ཞིག་སྐྱེས་ཤིང་། དེའི་མུར་ལུས་ཀྱི་རྩ་ཡོངས་རྫོགས་
ལྷོད་པར་གྱུར་པས་ཁོ་དབང་མེད་དུ་སར་སྡོད་དགོས་བྱུང་།
“རྫོབ་པོ་ཁྱོད་ཀྱིས་འདི་ཟོ་ཞིག”སྲ་མཁྲེགས་ཅན་གྱི་དངོས་པོ་
ཞིག་ཐག་སྒྲ་དང་བཅས་དགེ་འདུན་རྒྱ་མཚོའི་ལྟག་ཁུང་དུ་ཁེལ་སོང་
བས་ཁོ་དྲན་མེད་དུ་བརྒྱལ་བར་གྱུར།
དགེ་འདུན་རྒྱ་མཚོ་དྲན་པ་སོས་དུས་ས་ཡོངས་སུ་རུབ་འདུག་
ནའང་ ཟླ་འོད་མག་མོག་ཅིག་ཡོད་པས་ཁོས་རང་ཉིད་སྲང་ལམ་
107



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དོག་མོ་ཞིག་ཏུ་འགྱེལ་ཡོད་པ་ཤེས། ཁོའི་ལུས་པོ་འཁྱག་ཅིང་མགོ་
བོ་གཟེར་ལ། ཁ་སྐོམ་པར་མ་ཟད་ཁ་ནང་ལ་ཁྲག་དྲིའང་འཐུལ་
གྱིན་འདུག ཡུད་ཙམ་ནས་ལག་པས་མགོ་ལ་རེག་ཚེ་འབྱར་བག་
ཅན་གྱི་གཤེར་ཁུ་ཞིག་གིས་ཡོངས་སུ་ཁྱབ་འདུག་ཅིང་། དེ་ནི་ཁྲག་
ཡིན་པ་བརྟག་མ་དགོས་པར་ཤེས་པས་སྐྲག་སྣང་ཞིག་སྐྱེས། ཁོས་
ནུས་ཤུགས་ཡོད་དགུ་བཏོན་ཏེ་ཡར་ལངས་རྩིས་བྱས་པ་ན། ལུས་པོ་
ལས་ཀྱང་མགོ་བོ་ལྕི་བའི་སྣང་བ་བྱུང་ལ། མཇུག་མཐར་རྐང་ལག་
བཞི་བོས་མགོ་ལུས་གཉིས་ཀ་འདེགས་མ་ཐུབ་པར་ཕྱིར་ལྷུང་སོང་།
ཁོས་ཡང་བསྐྱར་ལག་པས་མགོ་ལ་རེག་ཚེ། ལྟག་རུས་ན་ད་རུང་
ཁྲག་འཛར་བཞིན་པའི་རྨ་ཁ་མཛུབ་གུ་གཉིས་མཉམ་གཤིབ་བྱས་པ་
ཙམ་ཞིག་ཡོད་པ་ཚོར་པས་སྔར་ལས་འཇིགས་སྣང་སྐྱེས།
“གཡུལ་སར་ སོང་ཡང་འདི་ལས་ སྡུག་པ་ ཅི་ཞིག་ཡོད་སྲིད།
ད་ནི་ངེས་པར་དུ་བཙུན་ཆས་འཕུད་ན་འགྲིག” དགེ་འདུན་རྒྱ་
མཚོས་དེ་ལྟར་བསམས་ཏེ་ཐོད་པ་ས་ལ་བཙུགས་ནས་སྡུག་བསྔལ་གྱི་
འཁུན་སྒྲ་འདོན་བཞིན་སྡོད་སྐབས། གོམ་སྒྲ་ཞིག་གྲག་བཞིན་པ་གོ་
བས་མགོ་བོ་ལག་པས་བསྐྱོར་ཏེ་ཡར་དགྱེ་ཙམ་བྱས། གོམ་སྒྲ་དེ་ཉེ་
སར་བསླེབས་ཏེ་ཁོའི་སྟེང་ལ་ལག་ སྒྲོན་ཞིག་བཀར་པ་དང་འབྲེལ།
སྐྱེས་པ་ཞིག་གིས“ཨ་ཙི། འདི་ན་མི་ཞིག་འགྱེལ་འདུག”ཟེར།
བུད་མེད་ཅིག་གིས“ཨ་ཙི་ཨ་ཙི། ཨ་ཁུ་ཞིག་རེད”ཅེས་སྐད་
ཅོར་བརྒྱབ།
དགེ་འདུན་རྒྱ་མཚོས་མི་དེ་གཉིས་ལ་རང་ཉིད་འཕྲོག་བཅོམ་
108



སྒྲུང་གཏམ • བཙུན་ཡག
བྱེད་མཁན་ལ་ཕྲད་བྱུང་ཞེས་བཤད་པ་དང༌། འཁོར་ལོ་གསུམ་ཅན་
གྱི་གླ་ལེན་སྦག་སྦག་ཅིག་འབོད་དགོས་པའི་རེ་བ་བཏོན། མི་དེ་
གཉིས་ཀྱིས་གླ་ལེན་སྦག་སྦག་བོས་ཡོང་བར་མ་ཟད། ཁོ་ཚོས་དངོས་
སུ་སྨན་ཁང་དུ་བསྐྱལ་དགོས་ཟེར་ཡང་ཁོས་དང་ལེན་མ་བྱས།
དགེ་འདུན་རྒྱ་མཚོས་ལམ་བར་དུ་སྦག་སྦག་ཁ་ལོ་པར“ གློག་ཞུ་
དམར་པོའི་ཆང་ཁང་དུ་སོང”ཞེས་བཤད། །
“ཅི་ཞིག དེ་ནི་བཙུན་པ་ཞིག་འགྲོ་ས་མིན་པ་འདྲ། ངས་
བལྟས་ན་ཁྱོད་སྨན་ཁང་དུ་འགྲོ་འོས།”
“ངས་བཤད་པ་ལྟར་སོང་།” ་
ལྔ་པ།
དགེ་འདུན་རྒྱ་མཚོས་ལྷ་མཚོས་ཉོས་ཡོང་བའི་རྒྱ་ལུ་ཆ་ཚང་དེ་
གྱོན་ཅིང་སྐྲ་ལོ་ཕྱིར་ཤད་པ་ན། དང་ཐོག་ཁོ་གྲྭ་པ་རྣལ་མ་ཡིན་དུས་
དང་འདྲ་བར་ཧ་ཅང་ཡག་ནའང་། མགོ་བོ་ན་ནས་མཚམས་མི་
འཇོག་པར་མ་ཟད། མཚམས་རེར་མགོ་ཡོམ་འཁོར་ཏེ་ཐང་དུ་
འགྱེལ་ལ་ཁད་བྱེད་པས། ལྷ་མཚོས་ཁོ་བསྐྱོར་ནས་སྨན་ཁང་དུ་
སོང་། །
ཁོ་གཉིས་སྨན་ཁང་གི་ར་སྐོར་ནང་དུ་བསླེབས་དུས། དེ་རུ་
ནམ་རྒྱུན་དང་མི་འདྲ་བར་མི་མང་ཚོགས་ཡོད་ལ། དེ་ཚོ་ལ་ལ་ངུ་བ་
དང་ལ་ལ་ཧད་འདུག་པར་མ་ཟད། ལ་ལ་ཕར་རྒྱུག་ཚུར་རྒྱུག་བྱེད་
པའི་སྨན་པ་ཚོའི་རྗེས་འདེད་ཀྱིན་འདུག དགེ་འདུན་རྒྱ་མཚོས་དེ་
དག་ལ་དོ་སྣང་མ་བྱས་པར་ཉེས་ཅན་ཞིག་དང་འདྲ་བར་ཅི་ནུས་ཀྱིས་
109



-
-
-
---
--
--
-
་
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མགོ་བོ་མར་སྒུར་ཏེ་སྒོ་སྟེན་གྱི་བར་ཁྱམས་སུ་བསླེབས་པ་ན། དེ་རུ་
མི་མང་པོ་གཡས་འགྱེལ་གཡོན་འགྱེལ་བྱས་ཏེ་འཁུན་སྒྲ་དྲག་པོ་འདོན་
གྱིན་འདུག་ལ། རྒད་པོ་ཞིག་གི་བྲང་ཁ་གཡས་པར་མེ་མདའ་ཕོག་
སྟེ་རྨ་ཁུང་ཁ་ན་ཝུ་བ་དམར་པོ་ཞིག་དབུགས་ཀྱི་འབྱིན་རྔུབ་དང་
བསྟུན་ནས་སྐབས་རེར་ཁོག་ཏུ་འཐེན་པ་དང་སྐབས་རེར་ཕྱི་རུ་འཕྱུར་
གྱིན་ཡོད། དེའི་གན་ན་ལོ་ཉི་ཤུ་ཡས་མས་ཀྱི་གསར་བུ་ཞིག་གི་་
དཔུང་བ་གཡོན་པའི་སྟེང་རྨ་ཁུང་ཞིག་ཡོད་པ་དེའི་ཁ་ཕྱིར་བརྗེས་
ནས་མེ་ཏོག་བཞད་པ་ལྟར་སྣང་བས། དགེ་འདུན་རྒྱ་མཚོའི་སེམས་
ལ་གྲང་དམྱལ་དུ་པདྨ་ལྟར་གས་པ་ཟེར་བ་འདི་འདྲ་ཞིག་ལོས་ཡིན་
བསམས་ཏེ། “དཀོན་མཆོག་གསུམ་པོས་མཁྱེན” ཞེས་ངག་ལས་
ཤོར། དེ་ནི་ཁོའི་སྡོམ་པ་ཤོར་པ་ནས་གསོལ་འདེབས་བྱས་པ་ཐེངས་
དང་པོ་ཡིན། མགོ་བོ་སྐ་རགས་ཀྱིས་དཀྲིས་པའི་མི་ཞིག་ཡོད་པ་
དེས། དགུན་དུས་གློ་བུར་དུ་ཆུ་འཁྱག་ནང་ལ་འཛུལ་བ་ལྟ་བུའི་
སྔངས་འདར་ཞིག་བརྒྱབ་པ་དང་ལྷན་དུ་དབུགས་ལེན་ཐེངས་འགའ་
བྱས་རྗེས་འགུལ་རྒྱུ་མེད་པར་གྱུར་པས། ཁོའི་མགོ་པང་ལ་བཟུང་
འདུག་པའི་མི་དེས“སངས་བྷ། སངས་བྷ”ཞེས་འབོད་ཞོར་དང་
སྐུལ་ཞོར་བྱས་རྗེས། སྐད་མཐོན་པོས“སྨན་པ། ཨ་ཧོ། སྨན་
པ། སྨན་ པ་ གང་ ན་ ཡོད། སྨན—པ—” ཞེས་ བོས་ ནའང༌།
ཁོ་ལ་ཨ་ལན་སྟེར་མཁན་མ་བྱུང་། ཁོས་མིའམ་ཡང་ན་རོ་དེའི་རྒྱབ་
གྱང་ལ་བསྙེས་རྗེས། ཁང་པ་རེ་རེའི་ནང་ལ་བརྒྱུགས་མཐར་གཞི་
ནས་སྨན་པ་ཞིག་རྙེད་དེ་བཙན་གྱིས་ཁྲིད་ནས་ཡོང་། སྨན་པ་དེས་
110



སྒྲུང་གཏམ • བཙུན་ཡག །
གཡོན་ལག་ལྭ་བ་དཀར་པོའི་ཁུག་མ་ལས་ཕྱིར་མི་ལེན་པར། གཡས་
ལག་གི་མཐེ་བོང་དང་གོང་མཛུབ་ཀྱིས་མགོ་བོ་ཕྲག་པར་ལྷུང་འདུག་
པའི་མིའམ་རོ་དེའི་མིག་ཕྱེ་ནས་ལྟ་ཙམ་བྱས་ཤིང༌། སླར་ཡང་དེའི་
མགྲིན་པར་རེག་ཙམ་བྱས་རྗེས“མེད་ཀི”ཟེར།
མི་དེ་སྨན་པར་འཇུས་ཏེ “ཅི་ཞིག”ཟེར་ནས་མིག་གཉིས་ཆེ་རུ་
བགྲད། །
“མེད་ཀི དབུགས་མེད་ཀི”
མི་དེས་སྨན་པ་རིམ་བཞིན་ཀློད་པ་དང༌། གློ་བུར་དུ་ཡིད་ལ་
ཅི་ཞིག་དྲན་པ་བཞིན “ ཨ་རོག་ཚོ། ཨ་རོག་ཚོ། ཨ་ལགས་ཚང་
གང་ན་བཞུགས་ཡོད་ཀི ཨ་ལགས་ཚང་གང་ན་བཞུགས་ཡོད་ཀི”
ཞེས་སྐད་མཐོན་པོས་དྲིས་ནའང་ཁོ་ལ་ཨ་ལན་སྟེར་མཁན་མ་བྱུང་།
སྐབས་དེར་བུད་མེད་ཀྱི་སྐད་གདངས་དང་དབྱེར་མ་མཆིས་པའི་སྐྱེས་
པ་ཞིག་གིས“སྨན་པ། སྨན་པ། རེམ་རེམ”ཟེར་ཞོར་དུ་སྨན་པ་
འཐེན་མ་དྲུད་ཀྱིས་ཁྲིད་སོང་། སྐྱེས་པ་དེའི་སྐད་གདངས་ཁྱད་པར་
ཅན་དེས་དགེ་འདུན་རྒྱ་མཚོར་ཅི་ཞིག་གི་དྲན་པ་སོས་སུ་བཅུག་བྱུང་
བས། ཁོ་གཞི་ནས་གཉིད་ལས་སད་པ་ལྟར་རིག་རིག་ཏུ་བལྟས་ཚེ།
མ་གཞིར་མི་དེ་དག་ཚང་མ་ཁོ་ཚོའི་སྡེ་བའི་ཡིན་འདུག་ལ། མགོ་བོ་
ཕྲག་པར་ལྷུང་ནས་ཤི་འདུག་པ་དེའང་བྱིས་པའི་དུས་ཀྱི་རང་གི་བེའུ་
འཚོ་རོགས་སངས་རྒྱས་སྐྱབས་ཡིན་འདུག །
དགེ་འདུན་རྒྱ་མཚོའི་ཡིད་ལ་གློ་བུར་དུ་རང་གི་ཕུ་བོ་དྲན་ཏེ་
ཡར་རྒྱུག་མར་རྒྱུག་བྱེད་སྐབས། ད་སོ་མའི་སྨན་པ་དེས་རྨས་མ་
111



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཞིག་ལ་དབྱང་དབུགས་རྔུབ་ཏུ་འཇུག་བཞིན་ཡོད་པ་མཐོང་། རྨས་མ་
དེ་ནད་ཁྲིའི་སྟེང་ན་གན་རྐྱལ་དུ་ལོག་སྟེ་ལུས་ལ་ཕྲུག་ལཱ་ཞིག་བཀབ་
ཡོད་པས། རྨ་ཁ་ མི་མཐོང་ནའང་མིག་འབྲས་གཉིས་ ཀ་ཀླད་དུ་
འཁོར་འདུག་པ་དང་། མགྲིན་པའི་ནང་ནས་ཧོས་རིགས་ཚོས་་་་
སྐམས་ཀྱི་སྐེ་བཅད་མ་ཐག་པའི་སྐབས་དེ་དང་འདྲ་བའི་བར་ཐག་
རིང་བའི་དབུགས་སྒྲ་རྩུབ་མོ་ཞིག་གྲག་གིན་འདུག །
དགེ་འདུན་རྒྱ་མཚོས་སླར་ཡང་གསོལ་འདེབས་ཤིག་བྱས་རྗེས།
བར་ཁྱམས་ཡོངས་རྫོགས་དང་ཁང་མིག་རེ་རེ་བཞིན་བཙལ་མོད།
དགའ་འོས་པ་ཞིག་ལ་ཁོའི་ཕུ་བོ་མགོ་བྷ་དེ་གར་མེད་པར་མ་ཟད་རང་
གི་གཉེན་ཉེ་ཞིག་ཀྱང་མཐོང་མ་བྱུང་། ཁོས་ཤི་རྨས་གཞན་པ་ཡོད་
མེད་ཀྱི་གནས་ཚུལ་ཞིག་འདྲི་བསམས་ནའང་། རང་གི་གནས་བབ་
ཡིད་ལ་དྲན་འོངས་པས། འདི་ནི་ཡུན་རིང་སྡོད་པའི་གནས་མ་ཡིན་
བསམས་ཤིང་བྲེལ་མྱུར་གྱིས་སྨན་ཁང་གི་རྒྱ་སྒོར་བུད་རྗེས། གཞི་
ནས་དབུགས་རིང་ཞིག་ཕྱུང་སྟེ་གོམ་པ་ཇེ་དལ་དུ་བཏང་།
“འདི་ཅི་ཞིག་རེད།” སྐྲག་ཐག་ཆོད་དེ་དགེ་འདུན་རྒྱ་་་་
མཚོར་དམ་དུ་འཇུས་ཡོད་པའི་ ལྷ་མཚོས་ཀྱང་གཞི་ནས་ཁ་གྲགས་
བྱུང་།
“འདི་ཁྱོད་ཚོ་ཆུ་དཀར་རྫོང་གི་བྱས་རྗེས་རེད།”
“རྗེ་བཙུན་སྒྲོལ་མས་མཁྱེན།”
“གལ་ཏེ་ཁོ་ཚོས་ཁྱོད་ཆུ་དཀར་རྫོང་གི་ཡིན་པ་ཤེས་ཚེ། ཤ་
དུམ་བུ་དང་ཀོ་བ་དུམ་བུར་བྱེད་སྲིད།”
112



སྒྲུང་གཏམ • བཙུན་ཡག་
“ཁོ་ཚོར་ངོ་མ་ཁག་མི་འདུག ང་སྐྲག་གི”
“ང་ཡང་སྐྲག་གི ངོ་མ་སྐྲག་གི”
“ རྩྭ་ས་རྩོད་གླེང་འདི་ངོ་མ་བཙོག་གི”
“འཇིག་རྟེན་འཁོར་བ་ཟེར་བ་མ་གཞིར་འདི་འདྲ་ཞིག་རེད།”
དེ་ཉིན་རྡུང་རྡེག་ཕོག་རྗེས། དགེ་འདུན་རྒྱ་མཚོས་བཙུན་
ཆས་འཕུད་རྒྱུ་དང་ཆང་རག་གཅོད་རྒྱུའི་སེམས་ཐག་བཅད་པར་མ་
ཟད། སེམས་ལ་དམ་ཚིག་ནི་གང་ལྟར་ཉམས་སོང་། ཡིན་ནའང་
སྟོན་པའི་ན་བཟའ་ལ་མ་གུས་པ་ཆེན་པོ་བྱེད་མི་རུང་། ད་ནི་འདི་
ལྟར་ སྐྱ་ མིན་ སེར་ མིན། མི་ མིན་ འདྲེ་ མིན་ དུ་ འདུག་ པ་ ལས།
གཡུལ་སར་འགྲོ་དགོས་ཀྱང་འགྱོད་པ་མེད་བསམས་ཏེ་བཙུན་ཆས་
ཕུད་ནའང་། ད་སོ་མའི་ཡ་ང་བའི་སྣང་ཚུལ་དེ་མཐོང་རྗེས་ཁོའི་
སྤོབས་པ་ཡོངས་སུ་ཉམས་ཤིང་། ལྷ་མཚོའི་ཁང་པའི་ནང་བསླེབས་
མ་ཐག་སླར་ཡང་བཙུན་ཆས་སྤྲས། ཁོས་ཕུ་བོ་དང་གཉེན་མི་ཚོར་
སེམས་ཁྲལ་བྱས་ཤིང་། རང་གི་སྤྱོད་ཚུལ་ལ་འཚིག་པ་ཟོས་ཏེ་སྙིང་
ཁམས་ དྲག་ རླུང༌ གཡུགས་ པ་ ལྟར་ འཇགས་ ཐབས་ བྲལ་ པས།
མཚམས་ཤིག་ཐ་ན་ལྷ་མཚོ་ལ་ཆང་ཉོས་ཤོག་ཅེས་ཀྱང་བཤད།
“མ་འཐུངས་ན་མི་བཟང་ངམ། ཨང་.....ད་ལྟ་འུ་གཉིས་
ལ་སྒོར་མོའང་མང་པོ་མེད།”
དགེ་འདུན་རྒྱ་མཚོས་ལྷ་མཚོ་ཁོ་ལ་ ཕྲད་པ་ནས་བཟུང་རང་
རྟོགས་ཀྱིས་སྐྱེས་པ་གཞན་དང་འབྲེལ་བ་བཅད་པའི་ཁར། ཁང་གླ་
ཟས་རིན་ཚང་མ་མོ་ཡིས་བྱིན། ད་རུང་ཁོ་ལ་ཆང་དང་གྱོན་པ་ཉོས་
113



ས་
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
པ་སོགས་ཡིད་ལ་དྲན་ཏེ“རེད་ཡ། ད་རུང་སྡུག་ཤི་བརྒྱག་རྒྱུའི་སྒོར་
མོ….....”ཟེར་ནས་ཤུགས་རིང་ཞིག་ཕྱུང་།
ལྷ་མཚོས་དགེ་འདུན་རྒྱ་མཚོར་སེམས་གསོ་བྱེད་པ་ལྟར “འོ།
ད་རུང་ཆང་ཉོ་བྱེད་ཙམ་ལོས་ཡོད། ང་ཉོ་རུ་འགྲོ” ཟེར་ནས་ཡར་
ལངས། །
“མིན་མིན། ད་ལྟ་ང་ལ་འཐུང་འདོད་མེད། ངས་ཕྱིན་
ཆད་ཀྱང་མི་འཐུང་ཁོ་ཐག་ཡིན།”
དྲུག་པ། །
ཤེས་མེད་ཚོར་མེད་ངང་དགེ་འདུན་རྒྱ་མཚོའི་སྣ་ལམ་ལ་འཁོར་
བའི “ཁམས་དཀར་གྱི་དྲི་མའང”ཡོངས་སུ་ཡལ་ཅིང་། ད་ལྟ་ཁོ་
ཁང་མིག་དེ་ལ་རང་ཁྱིམ་དང་འདྲ་བར་ལོབས་ཤིང་འཁྲེན་པའི་འདུ་
ཤེས་ཤིག་ཆགས་ཡོད།
ཕལ་ཆེར་གཟའ་འཁོར་རེའི་ནང་ལ་གློག་ཞུ་དམར་པོའི་ཆང་
ཁང་དུ་ཐེངས་རེར་ཡོང་ནས་རིན་མེད་དུ་ཞག་སྡོད་བྱེད་ཅིང་། ངོ་
མདོག་ཤོག་བུ་ལས་ཀྱང་དཀར་བའི་ལས་བྱེད་པ་དེ་ནི་མ་གཞིར་ཉེན་
རྟོག་པ་ཞིག་ཡིན་ལ། དེ་རིང་ཉིན་གུང་ཁོས་ཉེན་རྟོག་པའི་གྱོན་པ་
ཆ་ཚང་གོན་ནས་གློག་ཞུ་དམར་པོའི་ཆང་ཁང་དུ་ཡོང་ལ། སྦྱིན་
བདག་མར་སྐད་ཆ་ཤབ་ཤུབ་འགའ་བཤད་དེ་ཕྱིར་སོང་རྗེས། སྦྱིན་
བདག་མས་ཆང་ཁང་ནང་གི་“སྒྲོལ་མ”རྣམས་བསྡུས་ཏེ “དོ་དགོང་
སྤྱི་བདེ་ཅུས་གློ་བུར་ཞིབ་བཤེར་བྱ་རྒྱུ་ཡིན་པས། ཚང་མ་བག་ཡོད་
ཚད་ལྡན་གྱི་ཚུལ་དུ་སྡོད་པ་ལས་སུས་ཀྱང་མགྲོན་པོ་ལེན་མི་ཆོག”
114



སྒྲུང་གཏམ • བཙུན་ཡག
ཟེར། དེའི་ཕྱིར་དགེ་འདུན་རྒྱ་མཚོའང་མགྲོན་ཁང་ནང་ལ་སྡོད་དུ་
འགྲོ་དགོས་བྱུང་།
ང་ཚོ་གྲོང་ཁྱེར་དུ་སོང་ཚེ་མགྲོན་ཁང་གིས་བོད་པ་རྣམས་ཁང་
པ་གཅིག་ཏུ་བཀོད་སྒྲིག་བྱེད་པ་ལྟར། རྫོང་མཁར་དེའི་མགྲོན་ཁང་
རྣམས་ཀྱིས་ཀྱང་བཙུན་པ་ཚོ་ཁང་པ་གཅིག་ཏུ་བཀོད་སྒྲིག་བྱེད་ཀྱིན་
འདུག དགེ་འདུན་རྒྱ་མཚོ་བཀོད་སྒྲིག་བྱས་པའི་ཁང་པ་དེའི་ནང་
ན་གྲྭ་པ་རྒན་པ་གཉིས་ཡོད་ལ། ཁོ་ཚོ་ཁམས་ཀྱི་ཡིན་ཟེར།
“ཉི་ཟེར་དགོན་པར་ཕེབས་ཨེ་མྱོང་།”དགེ་འདུན་རྒྱ་མཚོས་ཅི་
མི་སྙམ་པར་དེ་ལྟར་དྲིས།
“ང་ཚོ་ཏག་ཏག་ལ་ཉི་ཟེར་དགོན་པའི་གྲྭ་པ་ཡིན།”
དགེ་འདུན་རྒྱ་མཚོར་དེ་མ་ཐག་སྤྲོ་བ་འཕེལ་ཏེ“འོ། དེས་ན་
ཉི་ཟེར་ཚང་གིས་ཕུར་བུ་བཏབ་ཡོད་པའི་ ཕ་བོང་དེ་སྔར་བཞིན་་་་་
བཞུགས་སམ”ཟེར།
གྲྭ་རྒན་ཞིག་གློ་བུར་དུ་ཡར་ལངས་ཏེ་སྐད་དམའ་མོས་རོགས་
པ་ལ“ཁོ་རེ། ཁྱོད་ཀྱིས་ཞིབ་ཏུ་ལྟོས་དང་། ཁོང......”ཟེར་བ་
དང་། སླར་ཡང་དགེ་འདུན་རྒྱ་མཚོར“ཁྱེད་ཉི་ཟེར་དགོན་པར་
ཕེབས་ཨེ་མྱོང”ཞེས་དྲིས།
“ མ་མྱོང་། །
“ཁྱེད་དགུང་ལོ་ག་ཚོད་ཡིན།”
“ལོ་ཉི་ཤུ་རྩ་ལྔ་ཡིན།”
གྲྭ་རྒན་གཉིས་ཀས་ཁ་ཆེ་རུ་གདངས་ཏེ་མཚམས་རེར་ཕན་ཚུན་
11:5



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྱི་གདོང་ལ་ལྟ་བ་དང་། མཚམས་རེར་དགེ་འདུན་རྒྱ་མཚོའི་གདོང་
ལ་ཅེར་པས། དགེ་འདུན་རྒྱ་མཚོ་ཅུང་དོགས་མི་བདེ་བར་གྱུར་ཏེ
“ཁྱོད་ཚོ…....”ཟེར་བ་ན། ཁོ་གཉིས་གཞི་ནས་དྲན་པ་སོས་ཤིང༌།
གཅིག་གིས་འཚབ་འཚུབ་ཀྱིས་རྒྱབ་ཁུག་ཆེན་པོ་ཞིག་ཡུན་རིང་གློངས་
མཐར་གཞི་ནས་འདྲ་པར་ཞིག་བཏོན་ཏེ། ཧ་ཅང་སེམས་ཆུང་སྒོས་
དགེ་འདུན་རྒྱ་མཚོའི་མདུན་ལ་ཁྱེར་ཡོང་།
དགེ་འདུན་རྒྱ་མཚོས་འདྲ་པར་དེར་ལྟ་ཙམ་བྱས་རྗེས“རེད།
འདི་ཉི་ཟེར་ཚང་རེད”ཟེར།
གྲྭ་རྒན་གཉིས་ཀས་ཕན་ཚུན་གྱི་གདོང་ལ་ཅེར་ཏེ་གྲག་འགུལ་
མེད་པར་གྱུར་སོང་། མཚམས་ཤིག་གྲྭ་རྒན་ཞིག་གིས་ཁ་ཕྱོགས་དང་
མགོ་རྔ་མེད་ པའི་ སྐད་ ཆ་ ལྡབ་ ལྡིབ་ གང་ མང་ ཞིག་ བཤད་ནའང་།
བརྗོད་བྱ་གཙོ་བོ་མཚོན་མ་ཐུབ་པས་ཐོད་པ་དང་སྣ་རྩེ་ནས་བཞུར་
ཡོང་བའི་རྔུལ་ཆུ་དོགས་མི་བདེ་བའི་ངང་ཕྱིས་རྗེས། སྔར་ལས་ཀྱང་
ལྡབ་ལྡིབ་མང་པོ་སྨྲས་བྱུང་བ་ལ། ལོ་ན་ཅུང་ཆུང་བའི་གྲྭ་པ་དེས་
ཅིག་ཤོས་ཀྱི་ཚིག་མཚམས་ཡོངས་སུ་བཅད་ཅིང་བློ་ཐག་ཆོད་པའི་སྒོ་
ནས་དགེ་འདུན་རྒྱ་མཚོར“ངེད་གཉིས་ཀྱིས་ཁྱེད་ཀྱི་དབུ་ལྟག་ལ་ལན་
ཅིག་བལྟས་ན་ཨེ་ཆོག་གམ”ཟེར།
དགེ་འདུན་རྒྱ་མཚོས་རང་ཉིད་ཡང་བསྐྱར་སུན་སྣང་སྐྱེ་བའི་
འཁྲུལ་སྣང་ངམ་རྨི་ལམ་དུ་ཞུགས་པ་ཨེ་ཡིན་བསམས་ཏེ། རང་
དབང་མེད་པར་རང་གི་མགོ་ལྟག་གི་རྨ་ཤུལ་དེར་ཕུར་ཕུར་བྱེད་པ་
དང༌། ཡ་མཚན་སྐྱེས་པའི་མིག་མདངས་ཀྱིས་གྲྭ་པ་གཉིས་ལ་རེས་
116



སྒྲུང་གཏམ • བཙུན་ཡག
མོས་ཀྱིས་བལྟས།
“ཨང….... དྲང་མོར་བཤད་ན་ཉི་ཟེར་སྐུ་ཕྲེང་རིམ་བྱོན་གྱི་
དབུ་ལྟག་ན་འབྲུག་རིས་རེ་ཡོད།”
དགེ་འདུན་རྒྱ་མཚོས་རང་གི་ལྟག་པ་ལ་ཡང་བསྐྱར་ཕུར་ཕུར་
བྱེད་པ་དང་། ཡོད་ཚད་གསལ་བོར་གྱུར་ནའང་། ཡ་མཚན་ཞིག་
ལ་ ཁོ་གློ་བུར་དུ་གྲྭ་རྒན་གཉིས་ ལས་ ཀྱང་འཚབ་འཚུབ་ཏུ་གྱུར་ཏེ
“མིན། མིན། དེ་འབྲུག་རིས་ཤིག་ག་ལ་ཡིན” ཟེར་ནས་ཡར་
ལངས་བྱུང༌།
གྲྭ་རྒན་གཉིས་ཀས་ཕན་ཚུན་ལ་མིག་བརྡ་རེ་བྱས་རྗེས་སྨྱོན་པ་
ལྟར་དགེ་འདུན་རྒྱ་མཚོར་འཇབ་རྒོལ་བྱས་སོང༌། དགེ་འདུན་རྒྱ་
མཚོས་ སྡུག་ སྐད་རྒྱག་ཞོར་ ཅི་ ནུས་ ཀྱིས་ འཕག་ འཚག་ བྱས་ ཀྱང་།
འཆོར་མེད་འཕྲུལ་གྱི་ཞགས་པ་ཐེབས་པ་ལྟར་ཁོ་གཉིས་ཀྱི་ལག་ཏུ་
ལྷུང་བས། དེ་གཉིས་ཀྱིས་ཁོའི་ལྟག་ཁུང་ལ་ལྟ་ཙམ་བྱས་རྗེས་གློ་
བུར་དུ་ཀློད་པ་དང་། གཅིག་གིས་ཅིག་ཤོས་ལ “ཁོ་རེ། ད་དུང་
དོགས་གཞི་ཅི་ཡོད”ཟེར།
“ བླ་མ་ཡི་དམ་མཁའ་འགྲོ་ཆོས་སྐྱོང་། བྱ་ལམ་ལ་བུད་སོང”
ལོ་ན་ཅུང་གཞོན་པའི་གྲྭ་རྒན་དེས་དགེ་འདུན་རྒྱ་མཚོར་ཕྱག་གསུམ་
བཙལ་རྗེས། ཐོད་པ་རྐང་པར་སྦྱར་ནས་དང་བའི་མིག་ཆུ་ཤམ་ཤམ་
དུ་བཞུར།།
ལོ་ན་ཆེ་བའི་གྲྭ་རྒན་དེས་ཀྱང་ཕྱག་གསུམ་བཙལ་རྗེས། ཁ་
བཏགས་ཤིག་གི་སྟེང་ལ་སྒོར་མོ་མང་པོ་བཞག་སྟེ་དགེ་འདུན་རྒྱ་་་
117



བ་
..
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མཚོའི་གམ་ལ་ནུར་ཡོང་བས། ཁོ་ལ་སྔར་ལས་ཀྱང་འཚུབ་ཆ་ལངས་
ཤིང་སྐྲག་སྣང་འཕེལ་ཏེ “མིན། མིན། ཁྱོད་ཚོ་འཆུགས་ སོང་།
ང་སྤྲུལ་སྐུ་ཞིག་གཏན་ནས་ཡིན་མི་སྲིད” ཅེས་བཤད་པ་དང་། ཐ་
ན་རང་ཉིད་གྲྭ་པ་རྣལ་མ་ཞིག་ཀྱང་མིན་ཚུལ་སྦ་གསང་མེད་པར་་
བཤད་ནའང་། གྲྭ་རྒན་དེ་གཉིས་ཀྱིས་རྩ་བ་ནས་མི་ཉན་པར་མ་
ཟད། ད་རུང་ཉི་ཟེར་སྐུ་སྔོན་མ་སྐུ་གྲོངས་ཁར་ལོ་ཉེར་ལྔའི་རྗེས་སུ་
མ་གཏོགས་སྤྲུལ་སྐུ་བཙལ་མི་དགོས་ལ། དེ་དུས་ཡང་སྤྲུལ་ལོ་ཉེར་
ལྔ་ཡིན་པ་དང་ས་ཕྱོགས་གང་དུ་བཙལ་དགོས་པ་སོགས་ཀྱི་ཞལ་་་
ཆེམས་གསལ་བོར་བཞག་ཡོད་པ་སོགས་སྨྲས་རྗེས“ད་ནི་ཁྱོད་ཀྱིས་དེ་
འདྲ་གསུང་མི་རུང་། མྱུར་དུ་རང་དགོན་ལ་ཕེབས་རོགས”ཟེར། །
དགེ་འདུན་རྒྱ་མཚོས་དོན་དག་དེ་ཇི་ལྟར་གསལ་བཤད་བྱེད་
དགོས་མི་ཤེས་ལ། ཕར་བལྟས་ན་གྲྭ་རྒན་དེ་གཉིས་ཨུ་ཚུགས་ཧ་
ཅང་ཆེ་བས། ཁོ་ལ་གསལ་བཤད་བྱེད་དབང་ཡང་མི་སྟེར་བ་འདྲ།
ཁོ་ཐབས་ཟད་དེ“ཐོག་མར་ཁྱོད་གཉིས་ཡར་ལོངས་དང་། འུ་ཚོས་
རིམ་གྱིས་ཁ་བརྡ་བྱེད” ཟེར་བཞིན་གྲྭ་རྒན་གཉིས་མལ་ཁྲི་ལ་སྡོད་དུ་
བཅུག་རྗེས། དབུགས་རིང་ཞིག་ཕྱུང་སྟེ “ང་ལ་ཆུང་མ་ཡོད”ཅེས་
བཤད། །
གྲྭ་རྒན་གཉིས་ཀྱིས་ཕན་ཚུན་གྱི་གདོང་ལ་ལྟ་ཙམ་བྱས་རྗེས།
ཕལ་ཆེར་མགྲིན་གཅིག་ཏུ“སྐུ་ཕྲེང་རིམ་བྱོན་ལ་རིག་མ་ཡོད”ཟེར།
“ ཡིན་ནའང་ངའི་ཆུང་མ་ནི ...... ང་ཆང་འཐུང་ཞིག་ཀྱང་
ཡིན།”
118



སྒྲུང་གཏམ • བཙུན་ཡག་
“སྐུ་ཕྲེང་རིམ་བྱོན་གྱིས་བདུད་རྩི་བཞེས་པ་རེད།”
དགེ་འདུན་རྒྱ་མཚོའི་ཀླད་པ་ཧ་ཅང་རྙོག་འཛིང་དུ་གྱུར་ཅིང་།
སེམས་ལ“འདི་ཅི་ཞིག་ཡིན་ནམ། འདི་ཚང་མ་སྟེས་དབང་ཁོ་ན་
ཞིག་ཡིན་ནམ”བསམས་ཤིང་། གློ་བུར་དུ་ལྷ་མཚོ་ཡིད་ལ་ཤར་པར་
མ་ཟད། མོ་དང་མྱུར་དུ་འཕྲད་འདོད་ཅིག་འགོག་མེད་དུ་སྐྱེས་པས།
མྱུར་དུ་སྒོར་བུད་ནས་ཤམ་ཐབས་ཡར་བཟུང་སྟེ་རྒྱུག་མ་འདུར་གྱིས་
སོང་། གྲྭ་རྒན་གཉིས་ཀྱིས་ཉེན་རྟོག་པས་ཉེས་ཅན་བདའ་བ་བཞིན་
ཁོའི་རྗེས་བསྙེགས་ཡོང་། །
གློག་ཞུ་དམར་པོའི་ཆང་ཁང་སྒོ་ཁར་མི་མང་པོ་ཞིག་འདུས་
འདུག་པ་དང༌། ཉེན་རྟོག་པ་གཉིས་ཀྱིས་གདུག་རྩུབ་ཀྱིས་ལྷ་མཚོ་
རླངས་འཁོར་དུ་བཙན་ཚུགས་ཀྱིས་ཁྲིད་དེ་སྙིང་ལ་གཟན་པའི་ཉེན་
དུང་གྲག་བཞིན་བུད་སོང་།
དགེ་འདུན་རྒྱ་མཚོ་རླངས་འཁོར་གྱི་རྗེས་སུ་ཧད་འདུག
དེ་རིང་ནི་རྫོང་མཁར་འདི་ལ་མཚོན་ན་ལོ་གཅིག་ནང་གི་ཆེས་
འཁྱག་པའི་ཉིན་མོ་ཞིག་ཡིན་ལ། མཚོ་ངོས་ལས་སྨི་བཞི་སྟོང་མཐོ་
བའི་རི་རྩེ་རུ་ལྷག་པར་དེ་ལྟར་ཡིན་སྲིད།
2003ལོའི《སྦྲང་ཆར》དེབ་གསུམ་པ་ལས་བདམས།
119



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རིག་མ་བདེ་མཚོ།
རྟོགས་སྨྱོན་དང་དཀོན་མཆོག་སྐྱབས།
གཅིག
གནམ་མཐའ་ན་གྲང་འདར་རྒྱག་པའི་ཐོ་རངས་སྐར་ཆེན་ཡལ་
ལ་ཉེ་དུས། གློ་བུར་བའི་འཁར་རྔའི་སྒྲ་ཞིག་གིས་རིག་མ་བདེ་མཚོ་
གཉིད་ལས་བསླངས། ཁོ་མོས་མིག་འབྱེད་ཙམ་བྱས་རྗེས་སླར་ཡང་
ལོབས་ཕྱོགས་ལྟར་མིག་བཙུམ་སོང་།
དེ་ ནས་ རེ་ ཞིག་ འགོར་ བ་ ན་ དུང༌ ཆེན་ གྱི་ སྒྲ་ གྲགས་ ཤིང་།
གདངས་ཀྱི་སྦོམ་ཕྲ་མི་མཉམ་པའི་ཀློག་འདོན་གྱི་སྒྲ་དང་དྲིལ་བུའི་སྒྲ་
སོགས་ཀྱིས་ཁུ་སིམ་པའི་རི་ཁུལ་འདི་གཉིད་ལས་བསླངས་ཏེ། དྲོད་
འཇམ་གྱི་ཉི་འོད་བསྟན་རྒྱས་གླིང་གི་རྒྱབ་རིའི་རྩེ་ལ་ཕོག
བྲག་རི་འབར་འབུར་གྱི་གསེང་གི་དར་ལྕོག་དང་རྨུ་ཐག་རླུང་
གིས་སྐྱོད་ ཅིང༌། རི་འདབས་སུ་བསྟན་རྒྱས་བཀྲ་ཤིས་ གླིང་འདི་་
ཆགས་ཡོད། དེ་ཡང་དཀྱིལ་དབུས་སུ་ཀ་བརྒྱད་ཅན་གྱི་འདུ་ཁང་
རྔམ་བརྗིད་དང་ལྡན་པར་གནས། དེའི་གཡས་ན་རྟ་མགྲིན་ལྷ་ཁང་།
གཡོན་ན་དུང་འཁོར་ཁང་། རྒྱབ་ཕྱོགས་ན་མགོན་ཁང་། མདུན་
ན་གཟིམ་ཁང་། དེའི་མཐའ་འཁོར་ཀུན་ན་གྲྭ་ཤག་སོགས་ཁྲ་ལམ་
མེར་ཆགས་ཤིང་། བར་སྣང་ཀུན་ཏུ་ཤུག་དྲི་དང་མར་དྲི། སྤོས་
120



---
--
སྒྲུང་གཏམ • རིག་མ་བདེ་མཚོ། །
ངད་ཀྱི་དྲི། བསང་རྩམ་གྱི་དྲི་སོགས་ཁྱབ་ནས་འདུག གུ་དོག་
པའི་སྲང་ལམ་ཀྱག་ཀྱོག་ན་གདོང་ཡོངས་ཐལ་རྡུལ་གྱིས་གོས་པའི་བན་
ཆུང་ཚོས་འུར་བརྒྱབ་ནས་ ཡར་རྒྱུག་མར་རྒྱུག་བྱས་ཏེ་རྩེད་མོ་རྩེ།
གྲྭ་པ་རྒན་པ་ཚོས་བསྟན་བཤིག་འདི་ཚོ་ཟེར་བཞིན་ཡར་འགྲོ་མར་
འགྲོ་བྱེད། ད་རུང་གྲྭ་པ་ཚོའི་བཞེས་འཕྲོ་ལ་སྒུག་པའི་ཁྱི་དང་ཁྱི་
མོའི་འཁོར་རྣམས་སྲང་ནས་ཡར་མྱུལ་མར་མྱུལ་བྱེད་ ཅིང་། ཉེ་་
འདབས་ཀྱི་མཐའ་བ་ནས་འོངས་པའི་ར་ལུག་ཀྱང་སྲང་ལམ་དང་སྐོར་
ལམ་དུ་རང་དགར་འགྲོ་བ་མཐོང་ཐུབ། རྒྱང་ཐག་ཅུང་རིང་བའི་
མདུན་རིའི་ངོས་སུ་ནགས་ ཐོ་རེ་བ་སྐྱེས་ཡོད་པ་དེ་ཨ་ལགས་ཐུགས་
མཆོག་ཚང་གི་སྐུ་ཕྲེང་སྔོན་མའི་སྔོན་མ། དེའི་ཡང་སྔོན་མ་ཞིག་གི་
དབུ་སྐྲ་འཐོར་བ་ལས་སྐྱེས་ཞེས་ཡུལ་མིའི་ངག་རྒྱུན་ལ་གྲགས། རི་
འདབས་ན་ཆུ་ཕྲན་ཞིག་ལྷུང་ལྷུང་དུ་འབབ་པ་དེ་ནི་དགོན་པ་འདིའི་
དགེ་འདུན་པའི་བཏུང་ཆུ་ཡིན་ལ། དབྱར་གཞུང་ཚ་བ་ཆེ་དུས་རིག་
མ་བདེ་མཚོས་ཁྲུས་བྱེད་སའང་རེད།
དགོན་པའི་ཉེ་འདབས་ཀྱི་མཐའ་བ་ན་སོ་ཕག་དམར་པོས་་་་
བརྩིགས་པའི་ར་སྐོར་ཞིག་ཡོད་པའི་རྩིག་ལྡེབས་ཀྱི་ངོས་སུ་བཀྲ་ཤིས་
རྟགས་བརྒྱད་སོགས་རི་མོ་སྣ་ཚོགས་ཀྱིས་བརྒྱན་པ་དེ་ནི་ཨ་ལགས་
ཐུགས་མཆོག་ཚང་གི་གཟིམ་ཤག་ཡིན་ལ། དེའི་མདུན་ན་མེ་ཏོག་
ལྡུམ་ར་གྲུ་བཞི་ གྲལ་དག་པ་ཞིག་ཀྱང་འདུག སྒེའུ་ཁུང་རྩའི་ ཨ་
ལགས་ཀྱི་གཟིམ་ཁྲི་ལས་ཅུང་དམའ་སར་མཐུད་པའི་རྨ་འབྲུག་རིས་
ཅན་གྱི་གཟིམ་ཁྲིའི་སྟེང་དུ། རིག་མ་བདེ་མཚོ་ད་དུང་གཟིམས་ནས་
121



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཡོད་ལ་གོས་ཆེན་ལྗང་སེར་གྱིས་གཡོགས་པའི་གཟིམ་ཐུལ་རྨ་འབྲུག་གི་
རིས་ཅན་དེའང་མནབས་ནས་ཡོད། དབུ་སྔས་ན་སྒྲ་འབེབ་འཁོར་
ལོ་ཆེན་པོ་ཞིག་དང༌། འགྲམ་གྱི་ཅོག་ཙེའི་སྟེང་དུ་གཡུ་བྱུར་གྱི་སྐེ་
རྒྱན་སོགས་རྒྱན་ཆ་མང་པོ། སྲམ་ཁྲུ་གང་ལོངས་པའི་ཚ་རུ་གོས་
ཆེན་ནག་པོས་གཡོགས་པ་ཞིག་ཕུད་ནས་བཞག་འདུག མཐའ་་
བཞིའི་གྱང་ངོར་ཞལ་ཐང་མང་པོ་བཀལ་ཡོད་ཅིང༌། གཟིམ་ཁྲིའི་
ལོགས་སུ་རྨ་བྱ་དང་འབྲུག་རིས་ཅན་གྱི་ཤིང་སྒམ་མང་པོ་བརྩིགས་
འདུག
ཡུད་ཙམ་ནས་རིག་མ་བདེ་མཚོ་ཡར་བཞེངས་ནས་མཛེས་རྒྱན་
ལེགས་པར་སྤྲས་ཤིང་། གནག་སྣུམ་གྱི་ལན་བུ་སུམ་བསྣོལ་གྱིས་རྒྱབ་
ཏུ་དཔྱངས། དངུལ་གྱི་སྐྲ་འཛིན་བྱུ་རུའི་ཕྲ་ཅན་དེས་དཔྲལ་་་་་
མཚམས་ནས་ སོར་བཞིའི་ཚད་དུ་འཕྲེད་ཀྱིས་བརྒྱན། ་དབྱེས་ཆེ་
བའི་དཔྲལ་བའི་ངོས་སུ་མ་བགད་ན་མི་མངོན་པའི་གཉེར་མ་མང་
ཙམ་འདུག་ལ། རྣ་བར་གསེར་གྱི་རྣ་རྒྱུན་འཇོང་འཇོང་ཆ་གཅིག་
དཔྱངས་པ་དེ་ཁོ་མོའི་ཅུང་ཟད་ཐུར་དུ་རིང་བའི་ཞལ་དབྱིབས་དང་
འཕྲོད་ནས་ཡོད། ད་རུང་མགུལ་དུ་གཡུ་དང་བྱུ་རུ། གཟི་བཅས་
ཀྱི་སྐེ་རྒྱན་སུམ་རྐྱ་ཞིག་བཏགས། དཀར་ལ་མཉེན་པའི་ལག་གཡས་
པའི་མཁྲིག་མར་བ་སོའི་གདུ་བུ་གཉིས་གོན། ལག་པ་གཡོན་པར
“ཝ་སི་ཀྲིན་གདོང་ནག་མའི”ཆུ་ཚོད་འཁོར་ལོ་ཞིག་བཏགས་འདུག
དངུལ་གྱི་ཕྲ་བཏབ་པའི་སྐེད་འཆིང་སྟེང་དུ་སོ་གྲི་གཡུ་བྱུར་གྱི་ཕྲ་ཅན་
ཞིག་བཏགས་ནས་ཡོད་ལ། རྐང་མགོར་འཇུར་རྟ་དམར་པོ་ཕྱི་རྟིང་
122



སྒྲུང་གཏམ - རིག་མ་བདེ་མཚོ།
ཅུང་མཐོ་བ་ཞིག་གྱོན་འདུག ཁོ་མོའི་སྐྱེ་གཟུགས་ཕྲ་ལ་རིང་ཞིང་
མདའ་ལྟར་དྲང་བས་ན་ཆུང་ནུ་རྒྱས་མ་ལ་ལར་ད་དུང་སྐྱེངས་པ་སྟེར་
ནུས་པ་ཞིག་འདུག “བཀྲ་མཚོ། དེ་རིང་གཟིམ་ཆུང་ལ་གཙང་
སྦྲ་ཡག་པོ་བྱོས། ཨ་ལགས་ཚང་ཕེབས་ལ་ཉེ”
“ལགས་སོ། །”
བདེ་མཚོས་མེ་ལོང་ལ་ལྟ་བཞིན་ད་ཐེངས་འཇིགས་བྱེད་སྒྲུབ་
ཆེན་དང་དཔལ་ཆེན་གྱི་ལབ་ཙེ་བསྟད་པ་སོགས་ཉུང་རྩིས་བརྒྱབ་ཀྱང་
སྒོར་ཁྲི་གསུམ་ཡོད་ངེས་སྙམ་བཞིན་དགའ་སྤྲོ་སྐྱེས།
“བཀྲ་མཚོ། ཨེ་བཀྲ་མཚོ།”
“ཨ—ལགས” བཀྲ་མཚོ་བརྒྱུགས་ནས་འོངས།
“ ཨེ། ཆུ་ཞིག་ཁྱེར་ལ་ཤོག་དང་ངའི་རྐང་པ་བཀྲུ་དགོས།”
“ལགས་སོ། །”
ཟངས་ཀྱི་ཁྲུས་གཞོང་ཞིག་གི་ནང་ལ་ཆུ་དྲོད་འཇམ་གང་བླུགས་
ནས་འོངས། བདེ་མཚོ་ཁྲིའུ་ཅུང་དམའ་བ་ཞིག་ལ་བསྡད་དེ་བ་སོའི་
ཕྲེང་བ་བགྲང་བཞིན་རྐང་པ་བརྐྱངས། །
“ད་བྱ་བ་ཅི་ཡོད་ལགས།” རྐང་པ་བཀྲུས་ཚར་རྗེས་བཀྲ་མཚོས་
དེ་ལྟར་དྲིས། །
“ད་སོང་ལ་ཟ་མ་ཞིག་ལས།”
ཕྱི་དྲོ་ཨ་ལགས་ཐུགས་མཆོག་ཚང་སྐྱ་མི་ལྔ་བཅུ་ཙམ་གྱིས་་་་་
བསྐོར་ནས་ཕེབས་བྱུང་། དགོན་པའི་གྲྭ་པ་རྣམས་ཀྱིས་ཀྱང་སེར་
ཕྲེང་བསྒྲིགས་ནས་བསུ་བ་བྱས། དགོང་མོ་གཟིམ་ཆུང་ན་ཨ་ལགས་
123
ནས



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དང་ རིག་ མ་ གཉིས་མ་གཏོགས་ གཞན་རྣམས་ ཉལ་ བར་ སོང་ཟིན།
བདེ་མཚོ་འཛུམ་དམུལ་དམུལ་གྱིས།
“ཐུགས་མཆོག ད་ཐེངས་འགོར་ཐལ། ངས་ཁྱོད་དྲན་
ནས......”
“ཧིན། ཁ་ཡག་མ་བཤད།” ཁོང་གིས་ཁོ་མོའི་ཚིག་མཚམས་
བཅད་དེ་ཞལ་ངོ་ནག་རོག་གེར་བསྡད། །
“ཨ་ཙི། ཁྱོད་སླེབས་མ་ཐག་ནས་ཁྲོ་བར་ཅི་བྱུང༌།”
ཨ་ལགས་ཐུགས་མཆོག་ཚང་གིས་གང་ཡང་མ་གསུངས་པར་
གཟིམས། བདེ་ མཚོ་ཡང་འགྲམ་དུ་ཉལ། ཡུད་ཙམ་ནས་བདེ་
མཚོས་འཁུན་སྐད་དང་བཅས་ཨ་ལགས་ཀྱི་གཟིམ་ཐུལ་གྱི་སྣེ་ནས་ཡར་
བཏེགས་ ཤིང་ ལག་ པ་ ཁོང་ གི་ རུམ་ དུ་ བསྲིངས། ཁ་ དཔེར།
“དམར་ལ་རི་སྤྱང་སུན་པ་སྐྱེས། ཤ་ལ་བྱ་རྒོད་ཞེན་པ་ལོག” ཟེར་
བ་བཞིན་ཨ་ལགས་ཐུགས་མཆོག་ཚང་ཅུང་སུན་སྣང་སྐྱེས་པའི་ཚུལ་
གྱིས། །
“དེ་རིང་ང་ཐང་ཆད་འདུག ད་ཉལ་རྒྱུ་བྱོས།” ཟེར་མུར་
ཞལ་ལྟག་པར་གཅུས་སོང་། བདེ་མཚོས་ལག་པ་དལ་བུར་ཕྱིར་ལེན་
བཞིན་སེམས་ལ་ ཟླ་གཉིས་ཙམ་ལ་ཁྱོད་རང་སྐོམ་མེད་ན་ང་ཡང་་་
ལྟོགས་མེད་སྙམ་བཞིན་གཉིད་དུ་ཡུར།
ཨ་ལགས་ཚང་གིས་ནམ་རྒྱུན་དང་འདྲ་བར་གཟིམ་ཁའི་ཁ་ཏོན་
དེ་ཁོག་འདོན་བྱེད་བཞིན་ཁོང་གི་སེམས་གཡུ་ལུང་སྡེ་བའི་བསོད་རྒྱམ་
གྱི་བུ་མོ་ཆོས་སྒྲོན་གྱི་ཕྱོགས་སུ་ཤོར། ཐེངས་འདིར་ཨ་ལགས་ཚང་
124



སྒྲུང་གཏམ • རིག་མ་བདེ་མཚོ།
གཡུ་ལུང་སྡེ་བར་ཕེབས་ནས་འཇིགས་བྱེད་སྒྲུབ་ཆེན་བཙུགས་ཏེ་ཟླ་
གཉིས་ཙམ་འགོར་ཞིང་། དེའི་རིང་ལ་ཁོང་གིས་ཆོས་སྒྲོན་ངོ་ཤེས་
པར་མ་ཟད། ཆོས་སྒྲོན་དང་ཁ་བརྡ་ཡང་ཐེངས་མང་བྱས། ཆོས་
སྒྲོན་གྱིས་ཀྱང་ཁོང་ལ་རིག་མ་ཅན་གྱི་བླ་མ་ཞིག་ཡིན་ན་སྲས་ཤིག་
དགོས་ལུགས་ཀྱི་སྐོར་ཡང་ཡང་ཞུས། ཡིན་ན་ཡང་བདེ་མཚོ་ལ་བུ་
མི་སྐྱེ་བ་ཀུན་ལ་གསལ་བས་ཁོང་གི་སེམས་ནད་དུ་གྱུར།
གཉིས། །
གཡའ་དག་པའི་ནམ་མཁར་སྤྲིན་བྱེའུ་མགོ་ཙམ་ཡང་མེད་ཅིང་
ཉི་འོད་རབ་ཏུ་ཚ། མཐའ་མི་མངོན་པའི་དབྱར་གཞུང་གི་རྩྭ་ཐང་
དུ་མེ་ཏོག་སྣ་ཚོགས་ཁྲ་ཆིལ་ལེར་བཞད་ཅིང་བཟང་དྲུག་སྨན་གྱི་དྲི་
ངད་ལྡང་། རྒྱང་རིང་ན་ཚར་དུ་དངར་བའི་སྦྲ་གུར་དང་བག་་་་
ཕེབས་སུ་གཟས་ལ་བཀྲམ་པའི་ལུག་གི་ཁྱུ་ཚོགས་མཐོང་ཐུབ་ལ་རྐང་
རྗེན་དུ་བེའུ་རྫི་བྱེད་པའི་བུ་མོ་ཚོའི་གཞས་ཆུང་ཡང་ཐོས་ཐུབ། །
རིག་མ་བདེ་མཚོ་རྟ་མཆོག་དཀར་པོ་དངོས་གྲུབ་བདེན་པ་ལྟ་
བུ་ཞིག་ལ་ཞོན། ཨ་ལགས་ཚང་རྟ་འདོ་བ་རྐྱང་རྒོད་གཡེར་བ་འདྲ་
བ་ཞིག་ལ་བཅིབས་ནས་སྔོན་དུ་བགྲོད། མཆོད་དཔོན་སྦྱིན་པ་དར་
རྒྱས་བོང་བུ་ཞིག་ལ་ཞོན་ནས་ཁོང་གཉིས་ཀྱི་རྗེས་སུ་འབྲངས། གློ་
བུར་དུ་ནམ་མཁའ་ནས་མེ་ཏོག་སྣ་ཚོགས་ཚོམ་བུ་ཚོམ་བུར་བཞད་
ཅིང་རྩྭ་ཐང་ནས་པདྨའི་སྡོང་བུ་སོགས་སྐད་ཅིག་སྐད་ཅིག་ལ་མངོན།
ཡ་མཚན་གྱི་སྣང་ཚུལ་འདིས་ རིག་མ་བདེ་མཚོ་ཧད་པར་གྱུར་ཏེ་་་༌
སེམས་སུ་སྐྱེས་ཆེན་དམ་པ་དང་འགྲོགས་ན་ད་གཟོད་འདི་འདྲའི་ངོ་
125



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མཚར་གྱི་ལྟད་མོ་མཐོང་འོང་སྙམ། ཡུད་ཙམ་ནས་ནམ་མཁར་་་་
ཁེབས་པའི་མེ་ཏོག་དག་སྤྲིན་ནག་ཏུ་གྱུར་ཅིང་འབྲུག་སྒྲ་དང་བཅས་
གློག་དམར་འཁྱུགས་ཤིང་། སའི་པད་སྡོང་ཡོད་ཚད་ཀྱང་རྩྭ་སྐྱུར་
གྱུར་ཏེ་ཕྱོགས་མཚམས་ཀུན་ནས་བསེར་བུ་ལངས། གློ་བུར་དུ་རྒྱབ་
ཕྱོགས་ནས་བྱ་རོག་ཆེན་པོ་གཡག་འདྲ་བ་ཞིག་འཕུར་འོངས་ནས་ཁོ་
མོར་གཤོག་ལྕག་གིས་གཞུས་ཏེ་རྟ་ཐོག་ནས་བསྐྱེལ། ཨ་ལགས་ཚང་
གིས་ཁོ་མོར་གཟིགས་ཏེ་ཧབ་ཆ་རྒྱག་བཞིན་བཅིབས་རྟར་ལྕག་གིས་
བྲབས་ཏེ་མདུན་ཕྱོགས་སུ་ཕེབས་པ་དང་མཆོད་དཔོན་གྱིས་ཀྱང་བོང་
བུར་རྡུང་བཞིན་ལམ་དུ་ཆས་སོང་། །
རིག་མ་གཉིད་ལས་སད། ཁོ་མོའི་གདོང་ཡོངས་རྔུལ་ཆུས་
བརླན་ཏེ་སྙིང་ད་རུང་ལྡིག་ལྕིག་ཏུ་ལྡིང་གིན་འདུག ཁོ་མོས་ཐུགས་
མཆོག་གཉིད་ལས་བསླངས་ཤིང་ད་ཅིའི་རྨི་ལམ་དེ་ཁོང་ལ་ཞུས་པས།
སང་ཉིན་ཕྱག་མོ་གཟིགས་ན་ཤེས་ངེས་ཟེར་མུར་ཨ་ལགས་ཚང་སྔར་
བཞིན་མནལ་ལམ་དུ་ཕེབས། ཁོ་མོའི་ཡིད་ལ་སྔ་གཞུག་གི་བྱ་བ་
ཐམས་ཅད་འཁོར་ནས་ཞག་གང་བོར་གཉིད་མ་ཁུགས།
རེད་དེ། ཨ་ལགས་ཚང་གཡུ་ལུང་སྡེ་བར་ཕེབས་རྗེས་ཀྱི་ཉིན་
གསུམ་པའི་ཕྱི་དྲོ་རེད། བཀྲ་མཚོས་ཨ་ལགས་ཀྱི་ན་བཟའ་ཚི་དྲེག་
ཅན་འགའ་ཁྲུས་གཞོང་དུ་བཅུག་ནས་འཁྲུད་དུ་འགྲོ་རྩིས་བྱ་དུས་རིག་
མ་ཡང་ཁོ་མོར་འགྲོགས་ནས་དབེན་པའི་ཆུ་ཁུག་དེར་སྐྱོ་བསངས་ལ་
ཕྱིན། ཆུ་ཁུག་དེར་མེ་ཏོག་སེར་ཆེན་སེར་ཆིལ་ལེར་སྐྱེས་ཤིང་ལྗོན་
ཤིང་གི་གསེབ་ཏུ་བྱ་དང་བྱིའུ་སྣ་ཚོགས་ཀྱིས་སྐད་སྙན་ཡང་བར་མེད་
126



སྒྲུང་གཏམ • རིག་མ་བདེ་མཚོ།
དུ་སྒྲོག ལྷག་པར་དུ་ཉིན་དེའི་མཁའ་དབུགས་ཤིན་ཏུ་དྭངས་ཤིང་
གཙང་ལ། ཉི་མའི་ཚ་གདུག་ཀྱང་ཧ་ཅང་ཆེ།
ཡུད་ཙམ་འགོར་རྗེས་རིག་མ་བདེ་མཚོས་རང་གི་ལྭ་བ་དང་
རྒྱན་ཆ་སོགས་སྤང་སྟེང་དུ་བཞག་ནས་གཅེར་བུར་ཆུ་འཁྱིལ་དུ་བབས་
ནས་ཁྲུས་བྱས། ཆུ་འཁྱིལ་དེའི་ཟབ་ཚད་ཏག་ཏག་ཁོ་མོའི་ནུ་མའི་
ཚད་དུ་སླེབས་འདུག །
“བཀྲ་མཚོ། ཁྱོད་ཤོག་ལ་ངའི་རྒྱབ་ར་དང་།”
“ལགས་སོ། །” །
“ ཨ་ཙི། གན་ན་མི་ཞིག” བཀྲ་མཚོས་སྐད་བརྒྱབ་པ་དང༌
རིག་མ་ཆུ་ནང་དུ་ཡིབ་ཅིང་དངངས་འཚབ་ཀྱིས།
“ལྟོས་དང་། སུ་ཞིག་རེད”ཟེར།
“ གྲྭ་པ་ཞིག་རེད། ཧ་ལམ་སྦྱིན་པ་དར་རྒྱས་ཡིན་པ་འདྲ།”
“མཆོད་དཔོན་ཨེ། ཨ་མ་མ། དམ་ལོག་དེས......”
ཕྱི་དྲོར། རིག་མ་བདེ་མཚོས་བཀྲ་མཚོ་མངགས་ཏེ་མཆོད་
དཔོན་བོས། །
“ཁྱིམ་ལ་ཤོག” །
“ཡ་ལགས” མཆོད་དཔོན་རྟབ་རྟབ་པོར་ཁྱིམ་དུ་འཛུལ།
“ཡ། དེ་རིང་ལྟད་མོ་ཡག་པ་ཅི་ཞིག་མཐོང་།”
“ ཅང་མ་མཐོང་ལགས།” མཆོད་དཔོན་གྱིས་ལྟག་རིལ་འཕྲུག
“བུད་མེད་གཉིས་ཀྱིས་ཁྲུས་བྱེད་པ་མ་མཐོང་ངམ།” །
“ མ་རིག རིག་ན་ཨ་ལགས་ཚང་གི་སྐུ།” མཆོད་དཔོན་་་་་
127



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཚུབ་ཤ་ལངས། །
“ཡ། ཁས་མི་ལེན་ན་ཐུགས་མཆོག་ཕེབས་རྗེས་ངས་ཁོང་ལ་
ཞུས་ཆོག”
“རིག་མ་དྲིན་ཆེན་མ།” སྦྱིན་པ་དར་རྒྱས་རྐུབ་སྟེགས་ལས་
ལངས་ནས་ལྕང་ལོ་རླུང་གིས་སྐྱོད་པ་བཞིན་འདར་སིག་སིག་ཏུ་གདོང་
ཡོངས་དམར་པོར་གྱུར་ནས་ན་རེ། “ང་ལྐོག་བལྟ་བྱ་རུ་སོང་བ་ངོ་
མས་མིན། དེ་གར་ཤུག་པ་ཞིག་འཐུ་རུ་སོང་བ་དང་ཐུག་པ་རེད།
བདེ་མཚོས་མཆོད་དཔོན་གྱི་དགོད་བྲོ་བའི་རྣམ་འགྱུར་མཐོང་
སྟེ་ཅུང་ཟད་སྙིང་རྗེ་བའི་ཉམས་ཀྱིས།
“དངོས་གནས་དེ་འདྲ་ཡིན་ན་སྐྱོན་མི་འདུག ཨིན—ཁྱོད་
ཀྱིས་བུད་མེད་སྒྲེན་མོ་ཞིག་མཐོང་བ་ཐེངས་དང་པོ་ཨེ་ཡིན།” མཆོད་
དཔོན་གྱིས་ཅི་ཡང་མི་སྨྲ་བར་མགོ་འཕྲུག་འཕྲུག་ཙམ་བྱས།
“ཨེ་ཡིན།” རིག་མས་བསྐྱར་དུ་དྲིས། །
“ཡིན་ལགས།” མཆོད་དཔོན་གྱི་མགོ་བོ་སྨད་སོང་། །
རིག་མས་འཛུམ་དམུལ་དམུལ་གྱིས་མཆོད་དཔོན་ལ་ཞིབ་ཏུ་
བལྟས། དཔུང་རྗེན་དུ་ཡོད་པའི་ལག་ངར་དང་དཔུང་བ་ཤ་སྦྲགས་
རུས་སྦྲགས་སུ་ཡོད་ཅིང་། གནག་ཅིང་སྡུག་པའི་སྨིན་མའུ་འོག་གི་
མིག་གཉིས་སྒོར་ལ་ཆེ། གདོང་གི་གཞོན་དུས་ཀྱི་གཟི་མདངས་མ་
ཉམས་པར་ཡོད་ལ། ཁ་སྤུ་ཐུང་ཐུང་ཞིག་སྐྱེས་མ་ཐག་པའི་ལོ་ན་ཉི་
ཤུའི་ཁྲོད་ཀྱི་གསར་རྒོད་ཅིག་རེད་དེ། ཁོང་ནི་དགོན་པའི་ནང་གི་
128



སྒྲུང་གཏམ • རིག་མ་བདེ་མཚོ།
གྲྭ་པ་མཛེས་ཤོས་ཡིན་པས་མཆོད་དཔོན་ལ་བསྐོས་པ་རེད།
“ཁྱོད་ཀྱིས་བུད་མེད་སྒྲེན་མོ་ཞིག་འདོད་ན་ལྐོག་བལྟ་བྱེད་དོན་
ཅི་ཡོད།” རིག་མ་བདེ་མཚོས་དགོད་མ་འཛུམ་གྱིས་དེ་ལྟར་བཤད་
པས་མཆོད་དཔོན་གྱིས་ཅི་ཡང་མི་སྨྲ་བར་འཛུམ་དམུལ་ཙམ་བྱས།
“ཨ་ལ་ཀུ་རེ་ཡིན།” རིག་མའི་གདོང་གི་འཛུམ་མདངས་བསྡུས་
ཏེ “སྦྱིན་པ། སང་ཉིན་བཅོ་ལྔ་རེད། གཟིམ་ཆུང་ནས་སྟོང་་་
མཆོད་ཅིག་གསུང་དགོས། དོ་དགོང་ཁྱོད་ཀྱིས་འདིར་གཏོར་མ་
བཅོས་ཨ།”
“ལགས་སོ། །” སྦྱིན་པ་དར་རྒྱས་ཕྱིར་བུད་སོང་།
“བཀྲ་མཚོ། ཨེ་བཀྲ་མཚོ།” རིག་མ་བདེ་མཚོས་བཀྲ་མཚོའི་
ལག་ལ་སྒོར་ཉི་ཤུ་གཏད་ཅིང་། “ཁྱོད་སོང་ལ་ཀུང་ཧྲེའི་ནང་ནས་
རྡོ་ཀ་ར་ཉོས་ཤོག དོ་དགོང་ཕྱིར་མ་སླེབས་ནའང་ཆོག སང་
ཉིན་སྔ་བར་ཤོག” ཟེར། །
དགོང་མོ་མཆོད་དཔོན་སྦྱིན་པ་དར་རྒྱས་ཁོ་མོའི་གཟིམ་ཤག་ཏུ་
འོངས་ཏེ་མགོ་སྒུར་ནས་གཏོར་མ་ལས་ཅི་ཐུབ་བྱས། རིག་མས་ཁོ་
ལ་ཆུང་དུས་སློབ་གྲྭར་ཨེ་སོང་དང་གྲྭ་པ་མ་བྱས་གོང་བུ་མོ་ཚོར་ཐུག་ཨེ་
མྱོང་སོགས་སྐད་ཆ་མང་པོ་དྲིས། ཡུད་ཙམ་ནས་ཁོ་མོས“ང་ཅུང་
ཟད་ཁེན་ནས་འདུག་དགོས” ཟེར་ནས་ཉལ་ཆས་བསྒྲིགས། སྨད་
གཡོགས་ནང་མ་ལས་མེད་པར་ཉལ། ནམ་གུང་ལ་ཉེ་དུས་མཆོད་
དཔོན་གྱིས་གཏོར་མ་བཅོས་ཚར་ཏེ་འགྲོ་རྩིས་བྱས།
“ད་རུང་སྔ། ཇ་ཐུངས་ཡ།”
129



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“མིན་ལགས། ད་ང་འགྲོ་རན་སོང་།”
“ཨ་ཙི། ངའི་ཕྲེང་བ་རུམ་ལ་ཐོར་ཐལ། སྦྱིན་པ། ཤོག་
ལ་འཐུ་རོགས་གྱིས་དང་། རིག་མས་དེ་སྐད་གསུངས་ཤིང་ཁོ་མོའི་
གཟིམ་ཐུལ་གྱི་སྣེ་ནས་ཡར་བཀྱགས་ཏེ་ཕྲེང་ཐག་ཆད་ནས་ཐོར་བའི་
རུམ་ གྱི་ ཕྲེང་རྡོག་ དག་སྦྱིན་ པ་ དར་ རྒྱས་ ལ་ བསྟན། འོན་ ཀྱང༌།
མཆོད་དཔོན་གྱིས་མཐོང་བ་ནི་གླང་ཆེན་གྱི་མཆེ་བ་ལྟར་ཟླུམ་པའི་
དཀར་འཇམ་གྱི་བརླ་ ཤ་དང་ཀུ་ཤུའི་མགོ་བོ་སྨད་འདྲའི་མྱོས་བུམ།
སྐེད་པ་དང་དཔུང་བ་སོགས་རེད། བཤད་དཀའ་བའི་སྣང་བ་ཞིག་
གིས་མཆོད་དཔོན་གྱི་སྤྱི་གཙུག་ནས་རྐང་མཐིལ་བར་སྦྲིད་པར་གྱུར།
སྐད་ཀྱང་འདར་བར་གྱུར། ཡུད་ཙམ་ལ་ཁོས་རང་ཉིད་གྲྭ་པ་ཞིག་
ཡིན་པའང་ཡེ་ནས་བརྗེད། །
“མི་ ཉན། ཨ་ལགས་ཚང་གིས་མཁྱེན་འགྲོ།” མཆོད་་་་
དཔོན་གྱིས་ལག་པ་ཕྱིར་གློད།
རིག་མའི་སེམས་ལ་སྔོན་ཆད་ཨ་ལགས་ཚང་གི་ཞལ་ནས “མི་
འགྱངས་པར་འོ་ཅག་ལ་རིགས་ཀྱི་མྱུ་གུ་ཞིག་འཁྲུངས་ངེས་ལ། དེ་
སྲས་ཤིག་ཡིན་ན་སྤྲུལ་སྐུ་ཞིག་དང་སྲས་མོ་ཞིག་ཡིན་ན་མཁའ་འགྲོ་མ་
ཞིག་ཡིན་སྲིད།”ཅེས་པའི་གསུང་དེ་དྲན་མུར་ན་རེ། །
“དོན་འདིའི་རིགས་ཁོང་གིས་ མཁྱེན་མི་སྲིད། བཀྲ་མཚོ་་
ཡང་ཀུང་ཧྲེའི་ནང་ལ་སོང་ཟིན་པས། ད་སུས་ཤེས་རྒྱུ་
“མིན། རིག་མ་ལགས།” སྦྱིན་པ་དར་རྒྱས་ཀྱིས་སྐད་དམའ་
ལ་ཚིག་ཐག་ཆོད་པོས་བཤད།
130



སྒྲུང་གཏམ • རིག་མ་བདེ་མཚོ། །
མཆོད་དཔོན་གྱི་སྐད་ཆ་འདིས་རིག་མ་ངོ་ཚར་གཏད། ཁོ་
མོའི་སེམས་ལ་ང་རང་ཟས་རང་འགྲུབ་དང་གོས་རང་འགྲུབ་ཀྱི་རིག་
མ་བྱས་ནས་མི་འདུག་པར་གྲྭ་པ་གཙང་མ་ཞིག་གི་སྡོམ་པ་བླངས་ནས་
ཅི་བྱ། ཨ་མ་མ། ཨེན་ཙམ་མིན་ན་ཕྱི་མའི་ཡུལ་ནས་ཟངས་མ་
དམར་པོའི་རྟ་ཞིག་ལ་བསྐྱོན་ཚར་སོང་སྙམ་ནས་བློ་འགྱོད་གཏིང་ནས་
སྐྱེས་ཤིང་། གྲྭ་པ་འདིས་སྡོམ་ཁྲིམས་སྲོག་བཞིན་སྲུང་བའི་མཛད་པ་
མཐོང་ནས་ཡིད་འགུལ་དང་དད་པ་སྐྱེས།
“འོ་ན། ངའི་ཉོན་མོངས་ལ་བཟོད་གསོལ་བྱེད་རོགས།”
རིག་མའི་མགོ་བོ་སྨད་དེ། “མི་གཞན་ལ་མི་བཤད་པར་མཁྱེན།”
ཟེར།
“ལགས་སོ། །” ་
“རྗེས་ནས་བཟུང་ང་ལ་ལགས་སོ་ཟེར་མི་དགོས།”
“ལགས་སོ། །”
མཆོད་དཔོན་ཕྱིར་བུད་སོང་། །
“རེད་ཡ། མི་དགེ་བའི་བྱ་བ་དེ་མ་བྱས་མོད། - འདི་འདྲའི་
རྨི་ལམ་ངན་པ་ཞིག་ཅིའི་ཕྱིར་རྨིས་སམ།” རིག་མས་དེ་ལྟར་འདང་
བརྒྱབ།
གསུམ།
ཞག་གང་བོར་བབས་པའི་ཆར་བ་དེ་ད་རུང་མཚམས་མ་ཆད།
ཚོགས་གྲོལ་རྗེས། ཨ་ལགས་ཐུགས་མཆོག་ཚང་གིས《ཐར་མདོའི»
གླེགས་བམ་སྣ་རིང་ཞིག་ཆར་གདུགས་ཀྱི་ཚུལ་དུ་དབུ་ཐོག་ཏུ་བཞག་
131



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ནས་གཟིམ་ཤག་ཏུ་ཕེབས།
“ཐུགས་ མཆོག དེ་རིང་ཐུགས་འདི་འདྲ་དགའ་དོན་ ཅི་་་
ཡིན།”བདེ་མཚོས་གསོལ་ཇ་འདྲེན་བཞིན་དེ་ལྟར་དྲིས།
“འགྲོ་བ་སེམས་ཅན་གྱི་དོན་འདི་བསྒྲུབས་ནས་ཚར་རྒྱུ་མི་
འདུག་ཨང་།” ཨ་ལགས་ཚང་གིས་ཤ་གསོལ་བཞིན་ན་རེ། “དེ་རིང་
གཟི་ལུང༌ ཀུང༌ཧྲེའི་ ཧྲུའུ་ ཅི་ སྟོབས་ རྒྱལ་ གྱི་ ཁ་ པར་ ཞིག་ ཐོན་ ཐལ།
གཟི་ལུང་ཀུང་ཧྲེ་དང་ཝ་ལུང་ཀུང་ཧྲེའི་རྩྭ་ས་རྩོད་གླེང་གི་གྱོད་དེ་ངས་
འདུམ་དགོས་ཟེར། ཨེ། དཀའ་མོ་རེད།”
“འོ་ན། འབུལ་བ་ག་ཚོད་ཡོད་དམ།”
“ སྡེ་ཆེན་གཉིས་ཀྱི་གྱོད་ཁ་བསུམས་ན་འབུལ་བ་ལོས་མང་རེ།”
ཨ་ལགས་ཚང་གིས་ཅི་མི་སྙམ་པར་འོ་ཇ་བཞེས།
“ཐུགས་མཆོག མདང་དགོང་གི་རྨི་ལམ་དེ….....”
“ ཨ་ལགས་ཚང་། མཇལ་བ་ཞིག་འོངས་འདུག”བཀྲ་མཚོས་
སྒོ་ཡོལ་གྱི་བར་ནས་སྐེ་བསྲིངས་ནས་དེ་སྐད་ཞུས། །
གདོང་ཡོངས་གཉེར་མས་ཁེབས་ཤིང་སྤྱི་གཙུག་གི་རལ་བ་ཐར་
ཐོར་དུ་གཟེངས་པའི་ཞིང་པ་རྒད་པོ་དེས་རྙིང་ནས་སྐྱ་བོར་གྱུར་པའི་
རས་ལྭ་ནག་པོ་ཞིག་གྱོན། ལག་ལ་བག་ལེབ་ནག་པོ་སླ་ངའི་ཁ་ལེབ་
འདྲ་བ་གཉིས་ཀྱི་སྟེང་ལ་སེང་རས་ཆད་པོ་ལྟ་བུའི་ཁ་བཏགས་ཤིག་
བཞག་འདུག ཁོས་ལག་གཡོན་པས་ནག་པོར་གྱུར་པའི་ལྔ་ཤོག་
ཅིག་བག་ལེབ་སྟེང་དུ་བཞག་ནས་ཨ་ལགས་ལ་ཕུལ། རིག་མ་བདེ་
མཚོས་ལྡེམ་མྱུར་འཁྱུག་པའི་ངང་ནས་འབུལ་བ་བླངས་ནས་འགྲམ་གྱི་
---
132



，
སྒྲུང་གཏམ • རིག་མ་བདེ་མཚོ། །
ཁྲིའུ་ཞིག་གི་སྟེང་དུ་བཞག
“ཨ་ལགས་ཚང་། མདང་དགོང་ངེད་ཚང་ལ་ ཐོག་བབས་
ནས་རྒན་མོ་མ་འཚམས་ཐལ། ཚ་བོ་སྨན་ཁང་དུ་བཞག་ཡོད།”
“འོ། ཁང་སྐྱ་ལེབ་ཅན་ལ་ཐོག་མི་འབབ་ཟེར་བ་རྫུན་རེད་ལ།
འོ་ན།”
“ རྒན་མོའི་རྣམ་ཤེས་དང་ཚ་བོའི་ཚེ་སྲོག་ལ་ཁྱེད་ཀྱིས་ཐུགས་
རྗེས་གཟིགས་པར་ཞུ།” ཞིང་པ་དེའི་མིག་མཆི་ མ་ ཉིལ་ལེར་ཨ་
ལགས་ཀྱི་རྐང་མགོར་འཇུས་ནས་ངུས། །་
“ཡ། སྨན་པས་ཅི་ཟེར།”
“སྨན་པས་ཚ་བོའི་སྲོག་ཀྱང་སྐྱོབ་དཀའ་ཟེར།”
“འོ་ན། དགོན་པའི་ནང་དུ《སྒྲོལ་མ»ཁྲི་གཅིག་བཅོལ་་་
དགོས། རྒྱུན་དུ《སྐྱབས་འགྲོ»རེ་འདོན་རོགས།”
“ཡ་ལགས། །
“ད་ཕྱིར་སོང་།”
“ཡ་ལགས།”
“འདི་ འདྲའི་ གོ་ རེ་ནག་པོ་ ཞིག་ མི་ཚེ་ འདིར་ རིག་ མ་ མྱོང་།
ད་རུང་སྒོར་མོ་བཙོག་པ་འདི….....” རིག་མ་བདེ་མཚོས་འབུལ་བ་
དེར་མིག་ཟུར་གྱིས་ལྟ་བཞིན་དེ་ལྟར་བཤད།
“རེད་ཡ། ནས་ཕྱེའི་གོ་རེ་འདི་མ་རིག་པར་ལོ་བཅུ་ ལྷག་
འདས་ཟིན།” ཨ་ལགས་ཚང་གིས་དབུགས་རིང་འབྱིན་བཞིན་དེ་
སྐད་གསུངས། །
133



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“ གོ་རེ་འདི་བཟའ་རུང་ངམ།”
“ཧིན། སྡུག་མ་བརྒྱུད་ན་སྐྱིད་མི་ཤེས་ཟེར་བ་ངོ་མ་རེད།
ང་བརྒྱད་ལོར་གོ་རེ་འདི་འདྲ་ཞིག་བཟའ་འདོད་ཀྱང་ཟ་ཐུབ་བམ།”
ཨ་ལགས་ཚང་གི་ཞལ་ངོ་ནག་རོག་གེར་གྱུར། “རིག་གནས་གསར་
བརྗེའི་སྐབས་སུ་ང་བསྒྱུར་བཀོད་ལ་མངགས་དུས། གོ་རེ་འདི་འདྲ་
ཏག་ཏག་ཟོས་པ་ཡིན། རེད་ཡ། ཞིང་པ་གན་ཁ་སྟོད(རི་མ)ཀྱི་
ཡིན་རྒྱུ་རེད། སྙིང་རྗེ། འཚོ་བ་ད་རུང་འདི་འདྲ་ཞིག་སྡུག་པ་
རེད།” ཨ་ལགས་ཚང་གིས་སྤྱན་བཙུམ་སྟེ་ན་རེ། “ཡིན་ན་ཡང་
གོ་རེ་གཉིས་ཀྱི་ལན་ལ་རྣམ་ཤེས་གཉིས་འདྲེན་དགོས་ཟེར་ན། ང་
ཚ་གྲང་བར་གྱི་སྨན་པས་དཀའ་མོ་རེད་ཡ”གསུངས། །
སྐབས་ དེར་ སྟོད་ ཕྱོགས་ ཀྱི་ མཇལ་ བ་ འགའ་ སླེབས་ བྱུང་།
གཅིག་ནི་ཧ་སག་གི་ལྭ་བ་དམར་སྨུག་ལ་སྐ་རགས་སེར་པོ་བཅིངས་
པའི་འབྲོག་པ་སྐུ་བརྗིད་པོ་ཅན་ཞིག་རེད་ལ། གཅིག་ནི་སློག་པ་
གཟིག་གོང་ཅན་གྱོན་པའི་འབྲོག་པ་གཟུགས་རིང་ཞིག་རེད། ཅིག་
ཤོས་ནི་འབྲོག་ཕྲུག་ཆུང་ཆུང་ཞིག་སྟེ་ཁོས་ཤ་སྐམ་སྒྲོ་བ་གང་འཁུར་
འདུག
“ཨ་ལགས་ཚང་སྐུ་ཁམས་བདེ་འམ།”འབྲོག་པ་སྐུ་བརྗིད་ཅན་
དེས་རུམ་ནས་གོས་ཆེན་སེར་པོའི་ཁ་བཏགས་ཤིག་བླངས་ཏེ་ཤོག་སྒོར་
བརྩེགས་ མ་ གཅིག་ ཁ་ བཏགས་ཀྱིས་ བཏུམ་ ནས་ ཨ་ ལགས་ ལ་ ཕུལ།
ཕར་བལྟས་ཚོད་ཀྱིས་མ་མཐའ་ཡང་ཁྲི་གཅིག་ཡོད་པ་འདྲ།
“ག་རེ། ཁྱོད་ཚོ་གང་གི་ཡིན་ནམ།” ཨ་ལགས་ཚང་གིས་ཕྱིར་
134



སྒྲུང་གཏམ • རིག་མ་བདེ་མཚོ། །
དྲན་བྱེད་པའི་ཚུལ་དུ་དྲིས། །
“ ཨ་ལགས་ཚང་གིས་མི་མཁྱེན་ནམ། གཞེས་ནིང་ཁྱེད་ཀ་
སྟོད་ཕྱོགས་ལ་ཕེབས་དུས་བཅིབས་པའི་རྟ་དེ་ངས་ཕུལ་བ་ཡིན།”
“འོ་རེད་རེད། རུ་གཙོ་སངས་སྐྱབས་རེད་ལ།”
རིག་མ་བདེ་མཚོས་དཀར་ཡོལ་འབྲུག་མ་གསུམ་དུ་ཇ་འདྲེན་
བཞིན་དུ་“ཁ་སྐད་ལ་ཉན་ན་སྟོད་ཕྱོགས་དངུལ་ཐང་སྡེ་བའི་རེད་ལ།”
“རིག་མ་ནོར་ཐལ། ང་ཚོ་ཝ་ལུང་གི་ཡིན།”
“འོ་ན་ས་དོན་གྱི་ཆེད་དུ་ཡོང་ངམ། རིག་མས་དེ་ལྟར་དྲིས།
ཨ་ལགས་ཐུགས་མཆོག་གིས་བདེ་མཚོར་སྡང་མིག་ཅིག་བགྲད་
དེ་མཇལ་བ་ཚོར་ཡོང་དོན་དྲིས། །
“ཨ་ལགས་ཚང༌། ང་ཚོ་ཝ་ལུང་དང་གཟི་ལུང་གཉིས་ཀྱི་ས་
གྱོད་དེ་མི་ཤི་རྟ་འགྱེལ་གྱིས་ལོ་ངོ་གསུམ་ཙམ་འདས། ད་ལྟ་གོང་
སྲིད་གཞུང་དང་འོག་མང་ཚོགས་སུས་བལྟས་ཀྱང་ས་གྱོད་འདིའི་གཟུ་
བ་ཁྱེད་རང་ལས་མེད། དེ་བས་མང་ཚོགས་ཀྱི་བསམ་པ་མཚོན་བྱེད་
ལ་དཀར་ཐིག་གི་སྒོར་འདི་ཁྱེར་ནས་ཁྱེད་ཚང་ལ་སྐྱབས་བཅོལ་དུ་
འོངས་པ་ཡིན།” སངས་སྐྱབས་ཀྱིས་དབུགས་ཐེངས་གཅིག་ལ་དེ་སྐད་
ཞུས་ཤིང་བསྟུད་མར་ཇ་མངར་མོ་ཧུབ་གསུམ་བཏུངས།
“སྤྱིར་ན”སློག་པ་གཟིག་གོང་ཅན་གྱི་འབྲོག་པ་དེ་ན་རེ། “ཨ་
ལགས་ཁྱེད་ཀ་ངེད་ཝ་ལུང་མང་ཚོགས་ལ་སྐུ་ཚེ་དུ་མའི་རིང་གི་ཆོས་
འབྲེལ་ཡོད། ཁྱེད་ཀྱི་སྐུ་སྔོན་མ་ངེད་ཝ་ལུང་ནས་འཁྲུངས། ད་ལྟ་
བཤད་ནའང “ བླ་མར་སྐུ་དྲིན་ཆེ་ས་དང་ཡོན་བདག་རྒྱུ་དྲིན་ཆེ་ས་
135



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གང་ཡང་ཡོད་པས། ས་དོན་འདིའི་སྟེང་ནས་ངེད་ཅག་ལ་ཐུགས་
རྗེས་གཟིགས་དགོས”ཟེར། །
“རེད་ཡ། གོང་རིམ་ནས་ང་ལ་ཁ་བརྡ་བྱས་ཟིན། སྤྱིར་སྡེ་
ཆེན་གཉིས་ཀྱི་གྱོད་ཁ་བསུམ་རྒྱུ་དེ་སླ་མོ་ཞིག་མ་རེད། འོན་ཀྱང་།
ཁྱོད་ཚོར ་ དད་པའི་ཨ་ལུང་ཡོད་ན། ང་ལ་འདྲེན་པའི་ལྕགས་ཀྱུ་
ཡོད་ལོས་དགོས། དེ་རིང་རྟེན་འབྲེལ་གྱིས་ངས་ཁྱོད་ཚོར་ལམ་བྲོ་
ཞིག་སྟེར།” ཨ་ལགས་ཚང་གིས་དེ་སྐད་གསུངས་ཤིང་སླར་ཡང་
“བདེ་མཚོ། ད་ཅིའི་གོ་རེ་གཉིས་ཀ་ཁྱེར་ཤོག”གསུངས།
སངས་སྐྱབས་དང་སློག་པ་གཟིག་གོང་ཅན་གྱི་འབྲོག་པ་གཉིས་
ཀས་མཆན་ལ་བག་ལེབ་ཆེན་པོ་རེ་ཁྱེར། འབྲོག་ཕྲུག་དེས་སྒོ་སྟོང་
ཁུར་ནས་ཨ་ལགས་ཚང་གི་གཟིམ་ཤག་ལས་བུད་ཅིང་རྟར་ཞོན་ནས་
ལམ་དུ་ཆས།
“ནས་ཕྱེའི་གོ་རེ་འདི་གཉིས་ལ་རྟེན་འབྲེལ་དཔྱད་རྒྱུ་ཅི་ཡོད་
དམ།” འབྲོག་པ་གཟུགས་རིང་དེས་དེ་སྐད་ཟེར། །
“ངས་བལྟས་ན་བག་ལེབ་གཉིས་ཀས་ངེད་ཝ་ལུང་དང་གཟི་
ལུང་གི་ས་ཆ་མཚོན་ཡོད། གཉིས་ ཀ་ང་ཚོར་བྱིན་པས་ ས་ཡོངས་
རྫོགས་འོ་ཅག་ལ་འཐོབ་ངེས་ཀྱི་རྟེན་འབྲེལ་རེད།” སངས་སྐྱབས་ཀྱིས་
དེ་ལྟར་འགྲེལ་བརྒྱབ།
“འོ་ན་ཟ་ཡ།” འབྲོག་ཕྲུག་གིས་བཤད།
“ཟ།”
“ མདོག་ངན་ཡང་ཟོས་ན་ཞིམ་ག”
136



སྒྲུང་གཏམ • རིག་མ་བདེ་མཚོ།
“ཞིམ་རྒྱུ་མེད་ཀ“
• • • •
“རྩིས་ཚར་སོང་ངམ།” ཨ་ལགས་ཀྱིས་དྲིས།
“ཚར་སོང་། དུ་ཡོད་པ་ཁྱོད་ཀྱིས་མཁྱེན་ནམ།”
“ཁྲི་གཅིག་ལྷག”
“འོ་ན་སྐེ་རྒྱན་ཞིག་བསམ་རྒྱུ་མེད་ཀ”
“ ཧ་ཧ། ཧེ་ཧེ….....”
“ ཨ་ ལགས་ ཚང་། ཡང་ མཇལ་ བ་ གཉིས་ ཐོན་ ཐལ།”
བཀྲ་མཚོས་ཡར་ཞུ་བྱས།
སྐྲ་རིང་པོ་བཞག་ལ་ཤེལ་མིག་དཀར་པོ་བཏགས་པའི་གསར་བུ་
དེའི་མགུལ་དུ་པར་ལེན་འཕྲུལ་ཆས་ཤིག་དཔྱངས་འདུག ཕྱིང་་
ཞྭའི་དབྱིབས་ཀྱི་ཞྭ་མོ་དཀར་པོ་གྱོན། གདོང་ཡོངས་སྨ་རས་ཁེབས་
པའི་གསར་བུ་དེས་ཆ་མི་འགྲིག་པའི་ལྭ་བ་བཙོག་པོ་ཞིག་གྱོན།།
“ཡ། ཁྱོད་གཉིས་ཀ་གང་གི་ཡིན།”
“ངེད་གཉིས་ཀྱི་ཕ་ཡུལ་སྟོད་ཕྱོགས་འབྲོག་གི་ཡིན། ད་ལྟ་
ནུབ་བྱང་མི་རིགས་སློབ་གྲྭར་ཡོད། ང་དངོས་ལུགས་ཚན་ཁག་གི་
ཡིན། ཁོ་རྫས་འགྱུར་ཚན་ཁག་གི་རེད། གསར་བུ་མིག་ཤེལ་
ཅན་དེས་དེ་སྐད་ཞུས། །
“འོ། དེས་ན།”
“ ཟླ་གཉིས་ཀྱི་གཞུག་ནས་ངེད་གཉིས་མཐར་ཕྱིན་ན་ཕར་ཕ་
ཡུལ་དུ་ལོག་ནས་སློབ་གྲྭ་ཞིག་འཛུགས་གྲབས་ཡོད། ད་རུང་ཚན་
137



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཁག་ གཞན་ པའི་ སློབ་ གྲོགས་ རེའང་ གདན་ འདྲེན་བྱེད་ རྩིས་ ཡོད།
འོན་ཀྱང་མ་དངུལ་མེད་པས་ཁུལ་དང་རྫོང་རིམ་པའི་སྲིད་གཞུང་ལ་
ཡར་ཞུའི་ཡི་གེ་ཞིག་སྤྲད་ཟིན། ཁྱེད་ཚང་ལ་ཡང《སློང་མོ་ཞུ་ཡིག》
འདི་འབུལ་རྩིས་ཡིན།” སྨྲ་ར་ཅན་གྱི་གསར་བུས《སློང་མོ་ཞུ་་
ཡིག»ཨ་ལགས་ལ་ཕུལ།
ཨ་ལགས་ཀྱིས་དེར་ལྟ་ཙམ་བྱས་ནས་ན་རེ། “རང་ཁུལ་ན་
སློབ་གྲྭ་ཆུང་འབྲིང་དེ་འདྲ་མང་པོ་ཞིག་ཡོད། ཁྱོད་ཚོས་སློབ་གྲྭ་
བསྒྲུབས་ནས་ཅི་བྱེད།”
“ཨ་ལགས་ཚང༌། ད་ལྟ་མི་རིགས་ས་ཁུལ་དུ་མཁོ་བ་ནི་བོད་
མི་རིགས་རང་གི་དཔལ་འབྱོར་དོ་དམ་ གྱི་མི་སྣ་དང༌། དངོས་་་་
ལུགས་ དང་ རྫས་ འགྱུར་ སོགས་ ཀྱི་ ཆེད་ ལས་ ཤེས་ ལྡན་ མི་ སྣ་ རེད།
འོན་ཀྱང་། རང་ཁུལ་ན་འདིའི་སྐོར་གྱི་སློབ་གྲྭ་གཅིག་ཀྱང་མེད་
ཁར་ད་ཡོད་སློབ་གྲྭ་དག་ནའང་འདིར་གཙིགས་འཛིན་བྱེད་ཀྱི་མི་
འདུག”
“ཅི་ཞིག དཔལ་འབྱོར་དོ་དམ། དངོས་ལུགས། རྫས་
འགྱུར་འདི་དག་རིག་གནས་བཅུའི་གང་ལ་གཏོགས།” ཨ་ལགས་ཀྱི་དྲི་
བ་འདི་ལ་གཞོན་ནུ་གཉིས་ཁ་གྲག་རྒྱུ་མེད་པར་བཏང་། ཡང་མུ་
མཐུད་དུ“ ད་ལྟ་རང་ཁུལ་ན་བོད་ཡིག་གི་སློབ་གྲྭ་མང་ཁར་དགོན་པ་
ཆེ་ཆུང་ཡང་དགུ་བཅུར་ཉེ་བ་ཞིག་ཡོད། འདི་དག་ན་བོད་ཀྱི་ཤེས་
རིག་རྒྱུད་འཛིན་དང་དར་སྤེལ་གཏོང་གིན་ཡོད། ཇི་འདྲ་བཟང་།
ཁྱོད་ཚོས་སློབ་གྲྭ་དེ་བསྒྲུབས་ན་ཕན་པ་ཅི་ཡོད། ཧེ་ཧེ། ཁྱོད་ཚོ་
138



སྒྲུང་གཏམ • རིག་མ་བདེ་མཚོ། །
གསར་བུ་མགོ་ཡང་འདི་ཚོ།”
གསར་བུ་མིག་ཤེལ་ཅན་དེས་ཅུང་ཟད་མ་བཟོད་པའི་ཚུལ་དུ
“ཨ་ལགས་ཚང་། ངེད་གཉིས་ཀྱིས་སློབ་གྲྭ་དེ་བཙུགས་ན་མ་མཐའ་
ཡང་བོད་ལ་སྐྲ་བཞར་ཤེས་ལ། འབར་ཞུན་བཟོ་ཤེས་པའི་ལག་ཤེས་
བཟོ་ལས་པ་རེ་སྐྱེད་སྲིང་བྱེད་ཐུབ།”
“ཅི། སྐྲ་བཞར་ཤེས་པ། ཧ་ཧ། སྐྲ་བཞར་མི་ཤེས་པའི་
མི་སུ་ཡོད། འབར་ཞུན་ཚོང་ཁང་ན་མང་ག དེ་ལས་ཤེས་ནས་ཅི་
བྱེད། ཧ་ཧ” ཨ་ལགས་ཚང་བཞད་བཞིན་ན་རེ། “ཡིན་ནའང་།
ཁྱོད་གཉིས་ཀའི་བསམ་པ་རྣམ་དག་རེད། སྒོར་མོ་འགའ་ལོས་་་
སྟེར།” ཟེར་བཞིན་སྒོར་ལྔ་བཅུ་ཐམ་པ་སྤྲད།
གསར་བུ་སྨྲ་ར་ཅན་དེས་འབྱོར་ཡིག་གི་ཤོག་བྱང་ཞིག་ལ་་་་་
ལགས་ལ་ཕུལ་ཞིང༌། འབྲི་དེབ་ཅིག་ཁོའི་མདུན་ལ་བཞག་སྟེ་ཨ་
ལགས་ལ་མཚན་འབྲི་དགོས་ཚུལ་ཞུས། རིག་མ་བདེ་མཚོས་ངས་
བྲིས་ཆོག་ཟེར་བཞིན་འབྲི་དེབ་དེ་བླངས་ནས“བསྟན་རྒྱས་བཀྲ་ཤིས་
གླིང་གི་ཐུགས་མཆོག་ཚང་ནས་སློབ་གྲྭ་བསྒྲུབ་པར་སྒོར་ལྔ་བཅུ་ཐམ་
པ་གནང་།”ཞེས་པའི་ཡི་གེ་ཀྱ་མ་ཀྱོག་ཏུ་བྲིས། །
གསར་བུ་གཉིས་ཀ་གཟིམ་ཤག་ནས་བུད་དེ་ཉག་གའི་ལམ་ཕྲན་
དེའི་ཕྱོགས་ལ་ཕྱིན། །
“ ཨ་ཕའི་རོ། ལུག་རྫི་ཞིག་ལ་བསླངས་ཀྱང་སྒོར་ལྔ་བཅུ་ཐམ་
པ་ལོས་སྟེར།”གསར་བུ་སྨྲ་ར་ཅན་དེས་དེ་སྐད་ཟེར། །
“རེད་ཡ། ཨ་ལགས་གན་ཀླད་པ་མཐུག་པ་དང་སེར་སྣ་ཡང་
139



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དེ་ཆེ།” གསར་བུ་མིག་ཤེལ་ཅན་དེས་བཤད་རྒྱུར། “འོ་གཉིས་ ཀས་
དགོན་པ་ཞིག་འཛུགས་རྒྱུ་ཟེར་ན་སྒོར་མང་ཙམ་སྟེར་རམ།”
“ སུས་ཤེས་རྒྱུ། མང་ཚོགས་སྙིང་མ་རྗེ་ཨང་།”
“རེད་ཡ། རང་ཁུལ་ལ་ཨ་ལགས་ལྔ་བཅུ་ལྷག་ཡོད། མི་
རེས་ལྔ་བཅུ་བྱིན་ན་སྟོང་གཉིས་དང་ལྔ་བརྒྱ་ཙམ་རེད། སློབ་གྲྭ་
ཞིག་ཇི་ལྟར་སྒྲུབ་རྒྱུ།”
“......”
“གནའ་ཤི་བོ། ལག་ན་ཁ་བཏགས་ཙམ་ཡང་མེད་པར་ཚུར་
སློང་མོར་ཡོང་བའི་མཇལ་བ་ཞིག་ད་རེག་བར་མཐོང་མ་མྱོང་།” རིག་
མ་བདེ་མཚོས་དེ་སྐད་ཟེར། །
“རེད་ཡ། དེང་ སང་ གི་ མི་འདི་རྣམ་པ་སྣ་ཚོགས་རེད།”
ཨ་ལགས་ཚང་གིས་དབུགས་རིང་ཞིག་བཏོན། །
བཞི།
སྟོན་མཇུག་ གི་ སྡོང་ལོ་ ཕྱོགས་ དང་ ཕྱོགས་ མཚམས་ སུ་ ཐོར།
ལྡུམ་རའི་མེ་ཏོག་ཀྱང་རྙེད་པར་གྱུར། བཀྲ་མཚོས་ནངས་སྔ་མོ་ནས་
ར་སྐོར་ལ་གཙང་སྦྲ་བྱས། མཚམས་དེར། ཝ་ཞྭ་དམར་པོ་གྱོན་
པའི་འབྲོག་པ་ཞིག་སྒོ་ཆེན་ནས་འཛུལ་འོངས་ཏེ། ཁོ་ཅིས་ཀྱང་ཨ་
ལགས་ཐུགས་མཆོག་ཚང་ལ་མཇལ་དགོས་ཟེར། མ་གཞི་ཁོ་ནི་གཡུ་
ལུང་སྡེ་བའི་ཆོས་སྒྲོན་གྱི་ནུ་བོ་བསྟན་རྒྱམ་རེད།
“ཡ། བསྟན་རྒྱམ། ནངས་འཁྱག་སྔ་མོ་འདིར་བརྒྱུགས་
འོངས་དོན་ཅི་ཡིན།”
140



སྒྲུང་གཏམ • རིག་མ་བདེ་མཚོ། །
“ ཨ་ཅེ་ཆོས་སྒྲོན་ལ་ཁེ་ཉིན་དགོང་མོར་བུ་ཞིག་སྐྱེས། ཁོ་མོའི་
རེ་བར་ཅི་ནས་ཀྱང་ཁྱེད་ཀས་མིང་ཞིག་གནང་དགོས་ཟེར། ད་རུང་
འཕྲིན་ ཆུང་ འདི་ ཁྱེད་ ཚང་ ལ་ ངོས་ འབུལ་ ཞུ་ དགོས་ ཟེར་ བས།
བརྒྱུགས་ཡོང་བ་ཡིན།”
“རོ” གློ་བུར་དུ་ཨ་ལགས་ཀྱི་ཡིད་ལ་གཡུ་ལུང་སྡེ་བར་འཇིགས་
བྱེད་སྒྲུབ་ཆེན་དང་དཔལ་ཆེན་གྱི་ལབ་ཙེ་བསྟོད་དུ་སོང་དུས་ ཟླ་་་
གཉིས་ཙམ་ལ་མཉམ་འདྲིས་བྱུང་བའི་བུ་མོ་ཆོས་སྒྲོན་དྲན།།
“ཟླ་འདིར་ཟླ་མཚན་མ་བབས་ པས་བུ་འཁོར་བ་མིན་ནམ།
ཨེ། མོ་དམན་ང་འདྲ་བར་ཁྱེད་དང་འབྲེལ་འདྲིས་བྱུང་བའི་བསོད་
ནམས་འདི་ལས་བུ་ཞིག་འཁོར་བའི་བསོད་ནམས་གང་ན་ཡོད།” ་
“གལ་སྲིད་སྲས་ ཤིག་ཆགས་ཡོད་ན་སྤྲུལ་སྐུ་ཞིག་ཡིན་སྲིད།
སྲས་མོ་ཞིག་ཡིན་ཡང་མཁའ་འགྲོ་མ་ཞིག་ཡིན་ངེས་པས། དུས་ལྟར་
ང་སར་བརྡ་སྤྲོད་དགོས། དེ་ལྟར་བྱུང་ན་ངས་ཁྱོད་རིག་མར་བསུ་
ངེས་ཡིན།”
“ངོ་མ་ཡིན་ནམ། མནའ་བཞེས་དང་།”
“མནའ་བསྐྱལ་དགོས་དོན་ཅི་ཡོད། ཁྱོད་ཀྱིས་བཤད་པ་
བདེན་ན་བདེ་མཚོ་ལ་སྲས་མི་སྦྲུམ་པས་ནམ་ཞིག་འཐོར་དགོས་རྒྱུ་
རེད།” ཅེས་པ་ལ་སོགས་པའི་ཁ་བརྡ་དག་ཡིད་ལ་འཁོར། །
“བཀའ་དྲིན་གཞལ་དུ་མེད་པའི་ཐུགས་མཆོག་རིན་པོ་ཆེ་ལ།
ཁྱེད་ཀྱི་སྐུ་དྲིན་ལ་ང་ལ་བུ་གཅིག་སྐྱེས་པས་མིང་ཞིག་སྩལ་དུ་གསོལ།
ཁྱེད་དང་བྲལ་རྗེས་མི་ངོ་གཞན་ལ་མ་བལྟས་པར་ཡོད་དེ། སྟབས་
-
141



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འགྲིག་ན་ཁྱེད་ཀྱི་ཇ་མ་བྱེད་པར་གསོལ་བ་འདེབས་བཞིན་ཡོད་ཅེས་
ཆོས་སྒྲོན་ནས།”
“འཕྲིན་ཡིག་འདི་སུ་ཞིག་ལ་འབྲི་རུ་བཅུག་གམ།” ཨ་ལགས་
ཀྱིས་དེ་ལྟར་དྲིས།
“སློབ་གྲྭར་འགྲོ་བཞིན་པའི་ཁོ་མོའི་ཚ་མོས་བྲིས་པ་འདྲ།”
“ཡ” ཨ་ལགས་ཐུགས་མཆོག་ཚང་གིས་ཁོག་རྩིས་ཇི་ལྟར་བྱས་
ཀྱང་བུ་དེ་ཁོའི་མིན་ན་འགྲོ་ས་མེད།
“འོ་ན། བུ་དེ་སྐྱེས་དུས་རྟགས་ཡ་མཚན་ཅན་འདྲ་ཨེ་བྱུང་།”
“ཉིན་དེའི་དགོང་མོར་ངེད་ཚང་གི་འབྲི་མོ་མདངས་ཅན་ཞིག་
ལ་བེའུ་ཞིག་བཙས།”
“ཡག་པོ་འདུག གཞན་པའི་རྟགས་ཅི་ཡོད།”
“ ཕྱི་ཉིན་ཁྱི་རྒན་ཤི་སོང་།” བསྟན་རྒྱམ་གྱིས་དྲང་མོར་ཞུས།
“ཁྱི་རྒན་ཤི་སོང་། ཧ་ཧ། ཡག་པོ་འདུག” ཨ་ལགས་ཚང་
བཞད་ བཞིན་ན་རེ། “ཁྱེད་ཀྱི་ཚ་བོ་དེ་མི་རང་ག་བ་ཞིག་མ་རེད།
མིང་ལ་འཇིགས་མེད་ཆོས་འཕགས་ ཐོགས། ཕྱིར་ལམ་ཁྱོད་ཆོས་
འཁོར་དགོན་པར་སོང་ལ《བསམ་དོན་ཀུན་འགྲུབ»འབུམ་གཅིག་
བཅོལ་དགོས། བྱིས་པ་དེ་གཙང་སྦྲ་གང་ལེགས་བྱས་ནས་གཉོར་
དགོས་པ་ལས་བུད་མེད་ཀྱི་གྱོན་པ་སོགས་འགེབས་མི་ཉན།”
“ལགས་སོ། །” །
“ སང་ལོའི་སྨྱུང་ཆེན་གྱི་སྐབས་ སུ་ཆོས་ སྒྲོན་མ་བུ་གཉིས་ ཀ་
ངའི་དགོན་པའི་ནང་དུ་ཟླ་འགའི་རིང་ལ་ཕྱག་སྐོར་བྱེད་དུ་ཆུགས།
142



སྒྲུང་གཏམ • རིག་མ་བདེ་མཚོ།
གཞན་ལའང་དེ་ལྟར་བཤད་
ཁྱོད་ཀྱི་ཚ་བོ་དེ་སྤྲུལ་སྐུ་ཞིག་རེད།
ཆོག”
“ལགས་སོ། །” བསྟན་རྒྱམ་གྱིས་ཚ་བོ་སྤྲུལ་སྐུ་ཞིག་ཡིན་པ་
ཤེས་འཕྲལ་དགའ་བ་སྙིང་ནས་སྐྱེས་ ཤིང་ཝ་ཞྭའང་བརྗེད་དེ་ཕྱིར་
བརྒྱུགས་སོང་།
ལྔ། །
གཟིམ་ཁའི་མར་མེ་དང་འདྲ་བའི་ཁྲི་གདུགས་ཉིན་བྱེད་དེ་ནུབ་
རིའི་ཏོག་ལྟར་མཛེས་ལ། དགོན་འདབས་ཀྱི་དུད་ཁྱིམ་དག་ནས་
འཕྱུར་བའི་དུ་བ་ཀྱ་མ་ཀྱོག་དེ་དལ་བུར་མཁའ་རུ་འཕྱུར། །
ཨ་ལགས་ཐུགས་མཆོག་ཚང་གིས་དགོང་ཟས་བཞེས་རྗེས་་་་་
འབོལ་ཁྲིར་བཞུགས་ནས“ནམ་མཁའི་བླ་མ་དཀོན་མཆོག ་ ། མི་
ཚེའི་ཐོག་ལ་གཟིགས་དང་། ། ལྷ་ཆོས་སྙིང་དུ་བཅོལ་ཡང་། །དཀོན་
མཆོག་མཇལ་རྒྱུ་མི་འདུག”ཅེས་པའི་ཟླ་གཞོན་སྙན་དབྱངས་ལ་ཉན།
ཡུད་ཙམ་ནས་ཁོས་བདེ་མཚོ་ལ། །
“ཁྱོད་ཀྱི་སྔོན་ཆད་ཀྱི་རྨི་ལམ་ངན་པ་དེར་བརྟགས་ན། ཁྱོད་
ཀྱིས་ལོ་འདི་འགར་ང་ལ་དོན་དག་ཅིག་གསང་འདུག་པ་འདྲ།” ཨ་
ལགས་ཚང་གི་ཅུང་ཟད་དམར་ཤ་འདྲེས་ཤིང་ཟུར་གསུམ་དུ་ཡོད་པའི་
མིག་གཉིས་བདེ་མཚོའི་དཔྲལ་བར་གཏད། བདེ་མཚོའི་ཡིད་ལ་གློ་
བུར་དུ་སྦྱིན་པ་དར་རྒྱས་ཤར་ཞིང་དེ་མུར་འཚུབ་ཆ་ལངས།
“མེད། ངས་ཁྱོད་ལ་གསང་ནས་བྱ་ངན་ཅི་ཡང་མ་བྱས།”
ཨ་ལགས་ཚང་གི་ཞལ་ངོ་ཆར་དུས་ཀྱི་ནམ་མཁའ་བཞིན་གནག་
143



སྒྲ
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
པར་གྱུར་ཏེ་ན་རེ། “ཁྱོད་ལ་བུ་མི་ཆགས་པའི་རྒྱུ་མཚན་དེ་གསང་བ་
མིན་ནམ།”ཟེར།
བསམ་ཡུལ་ལས་འདས་པའི་སྐད་ཆ་འདིས་བདེ་མཚོའི་ངག་སྒོ་
བཅད། སྐྲག་སྣང་། དད་པ། འགྱོད་གདུང་གི་སེམས་པས་ཁོ་
མོའི་ཡ་ཁོག་ལྗིད་ཏིག་གེར་སོང་། །
རེད་ཡ། ལོ་བརྒྱད་ཀྱི་སྔོན་རེད།
གཟའ་སྤེན་པའི་ཉིན་ཞིག་གི་ཕྱི་དྲོར། བདེ་མཚོ་གློག་བརྙན་
ལ་བལྟ་རུ་འགྲོ་རྩིས་ཀྱིས་སློབ་གྲྭའི་སྒོར་བུད་ཚེ། དེ་གར་དམག་ལྭ་
སྔོན་པོ་གྱོན་པའི་གསར་ཡག་ཅིག་ཡར་ལངས་ཏེ་ལྦུ་ཆང་འཐུང་བཞིན་
འདུག ཡུད་ཙམ་ནས་གསར་བུ་དེའང་ཁོ་མོའི་རྗེས་ལ་རིང་འདེད་
བྱས་ནས་ཡོང༌། །
“ཨ་རོག གང་ལ་འགྲོ་རྒྱུ།”
“གློག་བརྙན་ལ་བལྟ་རུ་འགྲོ་རྒྱུ”
“འོ་ན་འུ་གཉིས་མཉམ་དུ་འགྲོ་ཡ།”
“མཉམ་དུ་སོང་ནས་ཅི་བྱེད།”ཁོ་མོས་དེ་ལྟར་དྲིས།
“ མཉམ་དུ་སོང་ན་ཅིག་བྱེད་དགོས་དོན་ཅི་ཡོད།” གསར་བུ་
དེས་དེ་ལྟར་བཤད་ཅིང་སླར་ཡང་ན་རེ། “ཨེ། ཁྱོད་ཀྱི་མིང་ལ་ཅི་
ཟེར། ལས་བྱེད་པ་ཡིན་ནམ།”
“ངའི་མིང་གིས་ཅི་བྱེད། ཨ་ལ་ངའི་མིང་ལ་བདེ་མཚོ་ཟེར།
རྫོང་སློབ་འབྲིང་གི་སློབ་མ་ཡིན།” བདེ་མཚོས་རྟབ་རྟབ་པོར་དེ་ལྟར་
བཤད་པ་དང༌། “འོ་ན་ཁྱོད”ཅེས་དྲིས།
144



སྒྲུང་གཏམ • རིག་མ་བདེ་མཚོ།
“ང་ཁྲལ་སྡུད་ཁང་གི་ལས་བྱེད་པ་ཡིན། མིང་ལ་རིག་བཟང་
ཟེར།”
，
，
ཆ: 3
བདེ་མཚོ་དང་རིག་བཟང་གི་ཐོག་མའི་ཁ་ཚིག་འདི་ལྟར་འདྲིས་
ཤིང་མཉམ་དུ་གློག་བརྙན་ཁང་དུ་ཕྱིན། །
“ཨ་ཅེ་བདེ་མཚོ། ཁྱོད་ཀྱི་ཡི་གེ” ཉིན་ཞིག་འཛིན་གྲྭ་དང་
པོར་ཡོད་པའི་ཀུན་སྐྱིད་བརྒྱུགས་འོངས་ནས་ཁོ་མོར་ཡི་གེ་ཞིག་བྱིན།
ཁོ་མོས་ཕུ་བོ་རིག་བཟང་གིས་བསྐུར་བ་ཡིན་ཟེར།
སྐྲག་སྣང་དང་དགའ་བ་མཉམ་སྐྱེས་ཀྱི་སྙིང་ཆུང་དྲག་ཏུ་ལྡིང་
བས་བདེ་མཚོ་འདར་མ་འཚབ་ཀྱིས་འཕྲིན་ཡིག་ལ་བལྟ་དགོས་པ་ཞིག་
བྱུང༌། “ནགས་རྒྱ་རྫོང་ཡག་གི་དོ་ར་ན། ། འབྲས་འདབ་ལོ་རྒྱས་
པའི་ཨ་གར་ལྗོན། །དྲི་ཞིམ་པོ་ཕྱོགས་བཅུར་འཐུལ་བའི་རྩེར། །རྩལ་
འདབ་ལག་རྫོགས་པའི་ཁུ་བྱུག་བྱ། །འབབ་འདོད་པའི་གཤོག་རྩལ་
གར་ལ་བྲེལ། ། ཤིང་ལྗོན་ལོ་འབབ་ཡུལ་ཨེ་ཉན་ལགས། །” ཞེས་
དང་། ཡང “ སྨན་ན་ཆུང་ཚོགས་པའི་གཞི་དཀྱིལ་ན། །ལུས་ལང་
ཚོ་སྨིན་པའི་ཡིད་འོང་མ། ། ལྕེ་དར་མའི་མདུད་པ་གྲོལ་བ་ལས། །
ངག་སྙན་མོས་ཡིད་དབང་བཀུག་པ་ལ། ། བདག་གཞོན་ཆུང་ ལྷན་
ཅིག་རྩེ་དགའ་རུ། ། རོལ་འདོད་པ་གཟུགས་ཅན་བཞིན་དུ་གྲུབ། །
སྨན་ན་ཆུང་རྩེ་རོགས་ཨེ་ཉན་ལགས། །” ཞེས་བྲིས་འདུག་པས་ཁོ་
མོར་དགའ་བ་འགོག་ཐབས་མེད་པ་ཞིག་སྐྱེས་མོད། དེ་འདྲ་དགའ་
གི་མེད་པའི་ཟོལ་གྱིས་ཁོ་ཚོའི་འཛིན་གྲྭའི་ནང་གི་རྩོམ་ཡིག་ཡག་པོ་
འབྲི་ཤེས་པའི་བུ་མོ་དེ་དང་བསྡོངས་ནས་འཕྲིན་ལན་ཕུལ་བ་ལ།
---
145



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
，
，
ཆ: 3
“ རྒོད་ཐང་དཀར་དམར་ལ་དགའ་ན་ཡང་། ། ཤ་དམར་པོའི་
མཐའ་རུ་རྙི་ཡིས་བསྐོར། ། རྙི་གཅོད་པའི་ ཐབས་ཤེས་ ཐང་དཀར་
ལ། ། ཡོད་ གྱུར་ ན་ དམར་ ཟས་ རྒོད་ ཀྱི་ ཡིན། །” ཞེས་ དང་།
“ཁྱོད་ཕོ་གསར་རྩེད་འཇོར་དགའ་ན་ཡང་། །སྨན་བུ་མོ་འགྲིག་ལམ་
འོག་ཏུ་ཚུད། །འགྲིག་གཏོར་བའི་ཐབས་ཤེས་གཞོན་ཆུང་ལ། །ཡོད་
གྱུར་ ན་ སྨན་ ཆུང་ ཁྱོད་ ཀྱི་ ཡིན། །” ཞེས་ བྲིས་ ཏེ་ བསྐུར་ པས།
ཉིན་འགའི་རྗེས་སླར་ཡང་འཕྲིན་ལན་ཞིག་འབྱོར་བར། “ངས་
བསྒུག་གི་རྟེའུ་ནག་སྒྲོག་འགྲོས། ། སེམས་བསམ་པས་སྔོ་ལྗང་སྤང་
ལ། ། རྒྱུག་འདོད་པ་ཁ་ཙམ་མིན་ན། སྒྲོག་ཕྲ་མོ་དུམ་སེ་གཅོད་
པའི། ། རྣོ་ངར་མའི་རལ་གྲི་ང་ཡིན། །” ཞེས་དང་ཡང་ “ ངས་་་
འདོད་པའི་སྨན་ཤར་བུ་མོ། །སེམས་བསམ་པས་འགྲོགས་འདོད་ཡོད་
ན། །འགྲིག་ཆེན་པོའི་ཁྲིམས་སྒོ་ཕྱེ་བའི། །ཐབས་མཁས་པའི་ལྡེ་མིག་
ང་ཡིན། །” ཞེས་དང་མཇུག་མཐར། “གཟའ་སྤེན་པའི་ཉིན་
གློག་བརྙན་ཁང་དུ་སླར་ཐུག་པར་ཞུ།”ཞེས་བྲིས་འདུག
ཉིན་དེར། ཁོ་མོས་རང་ཚོད་ཀྱི་ལཱ་བ་ལེགས་པོ་ཞིག་གྱོན།
ཁ་ལག་ཡང་ཡང་བཀྲུས་རྗེས་དུས་ཆད་ལྟར་གློག་བརྙན་ཁང་དུ་ཕྱིན།
རིག་བཟང་གི་ངར་ཆེ་ལ་བདེ་དྲོད་འབར་བའི་ལག་པ་དེ་ཁོ་མོའི་བརླ་
ཐོག་ཏུ་བཞག་པས་ཁོ་མོ་བཟི་སྣང་ཕྲ་མོས་བཟུང་སྟེ་ གློག་བརྙན་་་་
མཚམས་གང་ལ་ཐོན་པའང་མ་ཚོར།
“བདེ་མཚོ། གློག་བརྙན་ཡག་རྒྱུ་མི་འདུག ངའི་ཁང་པའི་
ནང་དུ་སོང་ནས་ཁ་བརྡ་བྱས་ན།”
146



སྒྲུང་གཏམ - རིག་མ་བདེ་མཚོ།
“ཆོག་གི”
སེང་རས་དཀར་པོའི་ཡོལ་བ་འཐེན་པའི་མལ་ཁྲི་གྲལ་དག་པོ་
ཞིག་འདུག མདུན་ཅོག་སྟེང་དུ《དག་ཡིག་གསར་བསྒྲིགས»དང
《རྒྱ་བོད་ཤན་སྦྱར》ལ་སོགས་པའི་དཔེ་ཆ་འགའ་དང་སྒྲ་འབེབ་སྡུད་
འཁོར་ལོ་ཆུང་ཆུང་ཞིག་བཞག་འདུག གྱང་ངོར་གློག་བརྙན་་་་་
འཁྲབ་པའི་མཛེས་མ་མང་པོའི་འདྲ་པར་བཀལ་འདུག་ཅིང་། ཁྱིམ་
དཀྱིལ་ན་ལྕགས་ཐབ་ཅིག་དང་གྱང་རྩར་ཁྲུས་གཞོང་ཞིག་སྟེ་འདི་ནི་
རིག་བཟང་གི་ཁྱིམ་གཞི་རེད།
“བདེ་མཚོ། ཁྱོད་ཀྱིས་རྩོམ་བྲིས་པ་ཡག་པོ་འདུག”
བདེ་མཚོ་ཁ་སྐྱེངས་ཏེ་མིན་པའི་བརྡ་ལ་མགོ་འཕྲེད་དུ་གཡུགས།
“ ང་ཡང་རྩོམ་འབྲི་རྒྱུར་དགའ”རིག་བཟང་ན་རེ། “ད་ལོའི་
《སྦྲང་ཆར》དེབ་དང་པོར་ངས་བྲིས་པའི་སྙན་ངག《གངས་ཅན་
ཡུལ་ལ་བསྔགས་པ་གངས་སེང་དཀར་མོའི་གད་རྒྱངས»ཞེས་པ་དེ་
བཀོད་ཡོད། ཁྱོད་ཀྱིས་ཨེ་རིག”
“མ་རིག”
“འདི་ན་ཡོད།” རིག་བཟང་གིས་སྔས་ ཞབས་སུ་མནན་པའི་
《སྦྲང་ཆར》དེ་བླངས་ནས་བདེ་མཚོའི་ལག་ཏུ་གཏད། དམག་ལྭ་
སྔོན་པོ་གྱོན་ཞིང་རྩོམ་ཡིག་ཀྱང་འབྲི་ཤེས་པའི་གསར་བུ་འདིས་ཁོ་
མོའི་སེམས་དབང་མེད་དུ་བཀུག
“རིག་བཟང་། ད་གློག་བརྙན་གྲོལ་ལ་ཉེ་བས་ང་སློབ་གྲྭར་
འགྲོ་རན།”
147



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
-
“ཁྱོད་ངོ་མས་ང་ལ་དགའ་ན་དེ་རིང་མངག་རྒྱུ་མིན།”
....
བསམ་ཡུལ་ལས་འདས་པའི་བྱིས་པ་དེའི་དབང་གིས་ཁོ་མོའི་
ལས་དབང་རིག་བཟང་དང་དམ་པོར་སྦྲེལ། ཁོ་མོ་མུ་མཐུད་དུ་སློབ་
གྲྭར་འགྲོ་བ་དང་མ་འོངས་པར་ལས་བྱེད་པ་ཞིག་བྱེད་རྒྱུའི་མདུན་
ལམ་ཡང་མཇུག་བསྒྲིལ་སོང་། མོ་ཆུང་དུས་ནས་དྭ་ཕྲུག་ཏུ་ལུས་
ཤིང་ཨ་ཞང་གཅིག་པོ་ལས་གཉེན་ཉེ་ཡང་མེད། ད་ལྟ་རིག་བཟང་
གཅིག་པུའི་ཟླ་ཕོགས་ལ་བརྟེན་དགོས་ཤིང་བྱིས་པ་གཉིས་ཀྱང་བཙས་
པས་འཚོ་བ་བཟང་རྒྱུ་མེད། དེ་བས། བཟའ་ཟླ་གཉིས་ གྲོས་་་་
མཐུན་གྱིས་བྱིས་པ་མི་ཆགས་པའི་གཤག་བཅོས་བྱས་མོད། མེད་
དང་མུ་གེའི་དབང་གིས་འཁོན་འཛིང་རྒྱུན་མ་ཆད། །
ཉིན་ཞིག རིག་བཟང་གིས་གུས་གུས་ཞུམ་ཞུམ་གྱིས་མགྲོན་
པོ་ཞིག་བསུས་ནས་ཡོང་། གོས་ཆེན་དམར་སྨུག་གིས་གཡོགས་པའི་
ཚ་རུ་ལ་སྐ་རགས་སེར་པོ་བཅིངས་ཤིང་། རྨ་འབྲུག་རིས་ཅན་གྱི་
སྟོད་གོས་ངུར་སེར་གྱོན་པའི་མི་སྐུ་བརྗིད་ཅན་དེ་བལྟས་པ་ཙམ་གྱིས་
བླ་མ་ཞིག་ལོས་ཡིན་སྙམ། །
“བདེ་མཚོ། ཁྱོད་ཀྱིས་ཨ་ལགས་ལ་བཞེས་པ་གཙང་མ་ཞིག་
ལས།”རིག་བཟང་གིས་དེ་ལྟར་བཤད་ཅིང་གསོལ་ཇ་དྲངས། །
ཁོང་ནི་ལོ་བཞི་བཅུ་རྩ་སྟོད་ཀྱི་བླ་མ་སྐུ་བརྗིད་ཅན་ཞིག་རེད་ལ།
དཔྲལ་ཟུར་གྱི་དབུ་སྐྲ་ཅུང་བྱི་ནས་ཡོད་ཅིང་། སྨིན་མ་སྟུག་ཅིང་
སྤྱན་ཟུང་ཟླུམ། ཤངས་ཀྱི་གཟེངས་མཐོ་ལ་ཐུར་དུ་རིང་བ་དང་མ་
148



སྒྲུང་གཏམ • རིག་མ་བདེ་མཚོ།
ནེ་ཐུང་ལ་ཉིས་རྩེག་གི་ཚུལ་དུ་ཡོད། རིག་བཟང་ལ་ཆོས་དད་ཆེ་
ཞིང་ལྷག་ པར་ དུ་ ཨ་ ལགས་ ཐུགས་ མཆོག་ཚང་ ལ་ དད་ པ་ ཆེ་བས།
ཨ་ལགས་ཚང་ཡར་ཕེབས་མར་ཕེབས་བྱེད་དུས་རྒྱུན་པར་ཁོང་ཚང་
ནས་ཞག་བཞུགས་གནང་གི་ཡོད།
ཐེངས་ཤིག་རིག་བཟང་ཟླ་འགའ་ལ་སློབ་སྦྱོང་དུ་སོང་བའི་ཤུལ་
དུ་ཨ་ལགས་ཕེབས་ཏེ་ཁོང་ཚང་ནས་བཞུགས། བདེ་མཚོས་བཞེས་
པ་གཙང་མ་ཞིག་ཕུལ་རྗེས་ཨ་ལགས་ཚང་མལ་ཁྲིའི་སྟེང་དུ་གཟིམ་དུ་
བཅུག་རྗེས་རང་ཉིད་ཐང་ནས་ཉལ། ཡུན་རིང་པོར་བདེ་མཚོར་
གཉིད་མ་ཁུགས་ཤིང་ཨ་ལགས་ཀྱང་གཟིམ་མ་ཐུབ། དབུགས་ཀྱི་རྒྱུ་
བའི་ཁྲོད་ནས་ཕན་ཚུན་ལ་ཟུར་བརྡ་ཞིག་བཏང་ནས་གྲོས་འཆམས་
བྱུང་བ་ལྟར། ཅི་ཡིན་འདི་ཡིན་མ་ཤེས་པར་ཨ་ལགས་ཚང་ཁོ་མོའི་
སར་ཕེབས་ཏེ་གསང་བའི་བདེ་ཆེན་ཞིག་བསྐུར། ཉིན་དེ་ནས་་་
བཟུང་རིག་བཟང་ཕྱིར་མ་ཐོན་གྱི་བར་ཨ་ལགས་ཚང་གིས་བདེ་མཚོར་
སྐོར་མང་པོ་བརྒྱབ། ཁ་དཔེར་“ཁྲེལ་ཕྱི་ཐག་རིང་བའི་གྲོགས་པོ་
དཀོན། ཚོང་དྲང་མོར་གཏམ་པའི་ཁེ་བ་དཀོན།” ཟེར་བ་ལྟར་བདེ་
མཚོ་ཡང་ཐུགས་མཆོག་ཚང་གི་རྒྱུ་ལ་ཆགས་ནས་མོ་རིག་བཟང་དང་
མཉམ་དུ་འདུག་འདོད་མེད་ པ་ སོགས་ཀྱི་ཚིག་ཟུར་མང་པོ་བསྟན་
ཅིང་། ཨ་ལགས་ཀྱིས་ཀྱང་ཁོ་མོ་རིག་བཟང་དང་འཐོར་ཐུབ་ན་རིག་
མར་བསུས་ཆོག་ཅེས་བཤད་པས “ རྟ་ཤོར་བར་འཛིན་རྒྱུ་ཡོད་ཀྱང་།
ཚིག་ཤོར་བར་འཛིན་རྒྱུ་མེད” པའི་དཔེ་རུ་སོང་། རིག་བཟང་ཕྱིར་
ལོག་པའི་ཉིན་དེར། བདེ་མཚོས་ངོ་དཀར་པོ་ཞིག་གཏན་ནས་མ་
149



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བསྟན།
“བདེ་མཚོ། ཁྱོད་ལ་ཅི་བྱུང་། དེ་འདྲ་བྱས་ནས་ཅི་བྱེད།”
“ ང་ལ་ཅི་ཡང་བྱུང་མེད།”
“མེད་ན་ཁྱོད་ཀྱི་རྣམ་འགྱུར་དང་། གདུག་རྩུབ་དེ་ཅི་ཡིན།
འཐོར་འདོད་པ་ཡིན་ནམ།” རིག་བཟང་གིས་བཙན་གཏམ་བཤད།
འོན་ཀྱང་། བདེ་མཚོའི་ཁོག་ན་ལྡིང་བའི་བསམ་ཚུལ་དེ་ཁོའི་ཁ་
ནས་ཕུད་པ་ཙམ་པོ་རེད།
ཁ་དཔེར “ཁྱོད་བྲེ་སེར་འབྲོང་མོའི་རྭ་ནག་ན། ང་ཞེ་སྡང་
སྦྲུལ་གྱི་ལྕེ་ལོས་ནག”ཟེར་བ་བཞིན་བདེ་མཚོ་ན་རེ།
“འཐོར་ན་འཐོར། ད་འཐོར།”
“ངོ་མ་ཡིན་ནམ། བདེ་མཚོ།”
“མིན་ན་ཤི་ཡུལ་གྱི་ཕ་མ་གཉིས་ཀའི་ཤ”
འདི་ལྟར་འཁོན་འཛིང་ཡ་ང་བ་ཞིག་བྱས་པས། དོན་འདི་ཇེ་
ཆེ་ ཇེ་ མང་ ལ་ སོང་ སྟེ་ མཐར་ ཁྲིམས་ ཁང་ནས་ འཐོར་ ཡིག་ བླངས།
བྱིས་པ་གཉིས་རིག་བཟང་གིས་གསོ་རྒྱུ་བྱས་ཏེ་ཁ་ཁར་གྱེས་པས་བདེ་
མཚོ་ལ་མཚོན་ན་བསམ་ཐོག་ཏུ་རྟ་བརྒྱུགས་པ་རེད། །
“བལྟས་བལྟས་དགུང་སྔོན་གནམ་ལ་བལྟས། ། ཉན་ཉན་་་་་
འབྲུག་ཆུང་སྐད་ལ་ཉན། །” ཟེར་བ་ལྟར། དེ་ནས་བཟུང་བདེ་
མཚོ་རྒྱུན་པར་བསྟན་རྒྱས་དགོན་པར་ཕྱག་སྐོར་ལ་འགྲོ་བའི་ཟོལ་གྱིས་
ཨ་ལགས་ཚང་ལ་ཐུག་ཅི་ཐུབ་བྱས་ཤིང་། ཨ་ལགས་ཚང་གིས་ཀྱང་
ཐབས་བརྒྱ་ཇུས་སྟོང་གིས་ཁོ་མོར་ཐུག་འཕྲད་གནང་།
150



སྒྲུང་གཏམ - རིག་མ་བདེ་མཚོ། །
“བདེ་མཚོ། ད་རུང་ཅུང་ཟད་སྡོད་དང་མྱུར་ན་ཁ་རྨས་ཕོག་
ཡོང་། དེའི་བར་འདིས་འཚོ་བ་རོལ་སྤྱད་གྱིས།” ཞེས་སྒོར་སྟོང་ལྔ་
གནང་།
“ཐུགས་ རྗེ་ ཆེ།” བདེ་ མཚོ་ ལ་ སེམས་ འགུལ་ ཐེབས་ མུར།
“འོན་ཀྱང་འགོར་དྲགས་ན”ཟེར།
“ཅི་རེད། མྱུར་དུ་བུ་ཞིག་བཙས་ན་འདོད་པ་ཨེ་ཡིན” ཨ་
ལགས་ཚང་གིས་ཀུ་རེའི་ཚུལ་དུ་དེ་སྐད་གསུངས་ཤིང༌། སླར་ཡང
“རྗེས་ནས་འོ་ཅག་ལ་སྲས་ཤིག་ཡོད་ན་སྤྲུལ་སྐུ་ཞིག་དང་། སྲས་མོ་
ཞིག་ཡོད་ན་མཁའ་འགྲོ་མ་ཞིག་ཡིན་ངེས”ཞེས་གསུངས།
རེད་ཡ། དེ་དུས་ཀྱང་ངས་ཨ་ལགས་ལ་གཤག་བཅོས་བྱས་
ཚུལ་ཞུ་མ་ནུས། དེ་རིང་གཞི་ནས་ཨ་ལགས་ཀྱིས་མཁྱེན་སོང་། ད་
ཅི་བྱའམ།
དྲུག་
ཨ་ལགས་ཐུགས་མཆོག་ཚང་ཚོགས་ལ་ཕེབས་ཤུལ་དུ། བདེ་
མཚོས་ཧོས་རིགས་ཚོང་པ་ཞིག་གི་ལག་ནས་སྲམ་ཆེན་པོ་གཉིས་ཉོས་
ནས་རང་གི་བྱིས་པ་གཉིས་ལ་སྲམ་སྐྱ་རེ་སྟེར་དགོས་སྙམ།
“དེ་རིང་ངས་སྲམ་ཡག་པ་གཉིས་ཉོས།” ཁོ་མོས་ཨ་ལགས་ལ་
གསོལ་ཇ་འདྲེན་བཞིན་དེ་ལྟར་ཞུས།
“ ཨ། དུ་བྱིན།”
“ སྟོང་གཅིག”
“འདྲེ་མོ། ཁྱོད་ལ་དབང་ཆེ་ག” ཨ་ལགས་ཚང་གིས “ཁ་
151



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གཡོར་ས་ཁ་དཀར་རྐྱང་དང་། མདའ་འཕེན་ས་བྲེ་སེར་འབྲོང་།”ཟེར་
བ་ལྟར། ཐུགས་ཤིན་ཏུ་ཁྲོས་པའི་ཟོལ་གྱིས་བདེ་མཚོ་ལ་འགྲམ་ལྕག་
ཚ་ནན་པ་ཞིག་གཞུས།
“ཨ་ཚ། ངས་བྱིས་པ་གཉིས་ལ་སྲམ་ཞིག་སྟེར་བའི་དབང་
ཡང་མེད་དམ།” བདེ་མཚོས་ངུ་འབོད་བྱས།
“སྤྲང་མོ། ཁྱོད་ལ་སྐྱག་པའི་དབང་། ད་བར་དུ་གཤག་
བཅོས་བྱས་པ་ང་ལ་གསང་དོན་ཅི་ཡིན།”
“ཅི་རེད། ང་ལ་སྤྲུལ་སྐུ་ཞིག་གམ་མཁའ་འགྲོ་མ་ཞིག་སྦྲུམ་
ངེས་ཡིན་ཞེས་པ་ཁྱོད་ཀྱི་ལུང་བསྟན་མིན་ནམ། མཁྱེན་པ་མེད་ན་
ཁ་ལབ་བརྒྱབ་ནས་ཅི་བྱེད། རྫུན་རྐྱལ།”
“ ཨ—འདྲེ་མོ” ད་ཐེངས་ཨ་ལགས་ཚང་དངོས་གནས་ཐུགས་
ཁྲོས་པས་བདེ་མཚོ་ལ “ གོམ་གསུམ་སྤོ་དབང་དང༌། ཚིག་གསུམ་
བཤད་དབང” མ་བྱིན་པར་སྐྲ་ནས་འཇུས་ཏེ་ཡར་འདྲུད་མར་འདྲུད་
ཀྱིས་རྡུང་རྡེག་བྱས་ཏེ། “ད་སོང་། ཁྱོད་ད་སོང་། དེ་རིང་ནས་
ཁྱོད་དང་མཉམ་དུ་འདུག་ན་དཀོན་མཆོག་གསུམ་པོ།”ཞེས་གསུངས་
ཤིང་ཁོ་མོའི་གཡུ་བྱུར་གྱི་སྐེ་རྒྱན་སུམ་རྐྱ་བོ་དེའང་བཙན་གྱིས་གསིག་
འཐེན་བྱས་ནས་བཅད་དེ་“ད་སོང་།” ཟེར་ནས་སྒོར་ཕུད། །
“ཁྲེལ་མེད་ཁྱོད། ངོ་ཚ་མེད་པའི་ཁྱི། ཁྱི།” ཞེས་བདེ་་་་
མཚོས་སྡིགས་མོ་བྱེད་བཞིན་ཕྱིར་བརྒྱུགས་སོང་།
“ རིག་མ་བྲོས་ཐལ། རིག་མ་བྲོས་ཐལ།” ནང་འཁོར་རྣམས་
ཀྱིས་གཅིག་གིས་གཅིག་ལ་བཤད་དེ། བན་ཆུང་འགའ་ཡར་རྒྱུག་
152



་
སྒྲུང་གཏམ • རིག་མ་བདེ་མཚོ། །
མར་རྒྱུག་བྱས། གཉེར་བ་དང་གྲྭ་རྒན་ཚོས་ཤེས་འཕྲལ་ཁོ་ཚོ་རྗེས་
སུ་རྒྱུག་རྩིས་བྱས་ཚེ་ཨ་ལགས་ཐུགས་མཆོག་ཚང་གིས“འདྲེ་མོའི་རྗེས་
ལ་འགྲོ་མཁན་ཡོད་ན་དེ་དམ་ལོག་ཡིན།”ཞེས་སྐད་བརྒྱབ་པས་སུའང་
འགྲོ་མ་ཕོད། །
“སྟོད་ལ་སོང་ནས་ཁ་མ་སོས། སྨད་ལ་སོང་ནས་དོན་མ་
གྲུབ།” ཟེར་བ་ལྟར། བདེ་མཚོ་གཅིག་པུ་གར་འགྲོ་འདིར་འགྲོ་མེད་
པར་དགོན་འདབས་ཀྱི་ལམ་ཕྲན་དེ་དེད་ནས་སོང་། ལམ་བར་ནས་
བརྒྱུད་པའི་སྡེ་བ་འདིའི་མི་སེར་དང་ར་ལུག བོང་བུ། ཁྱི་ལ་
སོགས་པའི་གདོང་ལ་ཐལ་རྡུལ་གྱིས་གོས་ཤིང་ཡིད་སྐྱོ་བའི་མིག་ཟུང་
གིས་བདེ་མཚོར་ཅེར་འདུག དད་ལྡན་འགའ་རེས“རིག་མ་གང་
ལ་ཕེབས་རྒྱུ།” དང་ཡང་ན་“ རིག་མ་ངེད་ཚང་ལ་ཕེབས་ནས་གསོལ་ཇ་
བཞེས་རོགས།” ཞེས་ཞུས་པས་ཁོ་མོར་སྔར་ཡོད་མ་མྱོང་བའི་ངོ་ཚ་
སྐྱེས་ཤིང༌། རང་ཉིད་ཨ་ལགས་དང་བྲལ་ན་མི་ཕལ་བའི་ཡང་ཕལ་
བ་ཞིག་ཡིན་པ་གཞི་ནས་ཚོར། ཉག་གའི་ཁར་སླེབས་པ་དང་ཁོ་མོ་
གསོམ་སྡོང་ཞིག་གི་གྲིབ་བསིལ་འོག་ཏུ་བསྡད་ནས་དགོན་པའི་ཕྱོགས་
སུ་རེ་བལྟ་བྱས། ཨ་ལགས་ཚང་གིས་གཉེར་བའམ་བཀྲ་མཚོ་་་་་
མངགས་ནས་ཁོ་མོ་ཕྱིར་བོས་ན་ཅི་མ་རུང་སྙམ། འོན་ཀྱང༌། ཉི་
མ་ནུབ་ལ་ཉེ་ཡང་འབོད་མཁན་མ་བྱུང༌།
ཡ། ད་ཇོ་མོ་ཞིག་མ་བྱས་ན་ཁ་མི་སོས་སྙམ་ནས་ཁོ་མོས་
དབུགས་རིང་ཞིག་འཐེན་ཞིང་ལམ་དུ་ཆས་པར་རྩོམ་དུས། ནུབ་
ཁའི་ཉི་ཟེར་འོག་ན་གྲྭ་པ་ཞིག་བྲེལ་སྟབས་ཀྱིས་ཁོ་མོའི་ཕྱོགས་ལ་ཡོང་
153



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཞིན་པ་མཐོང་།
“སུ་ཡིན་ནམ།” རིག་མ་བདེ་མཚོའི་ལུས་ཡོངས་ཀྱི་ཁྲག་རྩའི་
དྲོད་ཁོལ་སྔར་བཞིན་སོས་ལ། རེ་བའི་མིག་ལ་བཀྲག་མདངས་་་་
འཚེར།
1993ལོའི《སྦྲང་ཆར》དེབ་གསུམ་པ་ལས་བདམས།
154



སྒྲུང་གཏམ • རེ་ཐག་ཆད་པ།
རེ་ཐག་ཆད་པ།
ཨ་ཆུང་།
དགེ་རྒན་གྱིས་ཁོ་ལ་ཇ་ཞིག་བླུགས་རྗེས“ཡ། ཇ་ཐུངས། ཁྱོད་
རང་མཐར་ཕྱིན་པ་ནས་འུ་གཉིས་ཡུན་རིང་ལ་མ་ཐུག་པས་དལ་མོར་
ཁ་བརྡ་བྱེད”ཟེར།
“ ཡ་ལགས། ཡ་ལགས།” ཁོས་གུས་པ་དང་བཅས་ཇ་ཕོར་
བླངས་ཏེ་ཅོག་ཙེའི་སྟེང་ལ་བཞག་སྟེ། “ང་རང་ལས་གནས་སུ་སོང་
ནས་ཕལ་ཆེར་ལོ་གཅིག་ལྷག་འདས་པས་ད་ཐེངས་གཞུང་དོན་ཞིག་གི་
ཞོར་དུ་ཁྱེད་ལ་ལྟ་རུ་འོངས་པ་ཡིན།” ཟེར་བཞིན་ཁོ་རང་སེམས་ཆུང་
སྒོས་རྐུབ་སྟེགས་སྟེང་དུ་བསྡད།
དགེ་སློབ་གཉིས་ཀས་དུས་ཚོད་གཉིས་གསུམ་ཙམ་ལ་ཁ་བརྡ་
བྱས་རྗེས། ཁོས་གཞི་ནས་ཁུར་ཁུག་ལས་འབྲི་དེབ་ཅིག་བླངས་ཏེ།
“དགེ་རྒན་ལགས། ང་རང་ལས་གནས་སུ་སོང་བ་ནས་བཟུང་རང་
གི་ལས་ཞོར་དུས་ཚོད་བེད་སྤྱད་ནས་འདི་དག་བྲིས་པ་ཡིན། ཁྱེད་
ཀྱིས་ཡིན་གཅིག་མིན་གཉིས་ཞུ་དག་དང་བསམ་འཆར་རེ་གནང་་་་
རོགས།” ཟེར་ནས་འབྲི་དེབ་དེ་དགེ་རྒན་གྱི་ལག་ལ་བཞག
ཁོའི་དགེ་རྒན་ནི་སློབ་གླིང་དེར་མིང་དོན་མཚུངས་པའི་ལོ་་་
གཞོན་གྲས་ཀྱི་རྩོམ་རིག་པ་ཞིག་ཡིན་ལ། ཁོ་རང་སློབ་མའི་དུས་
སུའང་རྒྱུན་དུ་རང་གི་བརྩམས་ཆོས་གང་ཞིག་བྲིས་རྗེས་ཐོག་མར་དགེ་
155



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-------
རྒན་འདི་ལ་བསྟན་ནས་ཞུ་དག་བྱེད་དུ་འཇུག་པས་ཕན་ཚུན་ལ་་་
མདངས་རྩིས་ཤིན་ཏུ་ཆེ། །
དགེ་རྒན་གྱིས་ཁོའི་འབྲི་དེབ་དེ་བླངས་ནས། “ཡ་ཡ། ཡུན་
གྱིས་ལྟ”ཟེར་བཞིན་ཕར་ཕྱོགས་སུ་བཞག་རྗེས“ཇ་ཐུངས”ཟེར།
“ཡ་ཡ།”ཁོས་སླར་ཡང་འདང་ཞིག་བརྒྱབ་ནས། “ད་ལྟ་ང་ཚོའི་
ས་ཁུལ་དེར་རྩོམ་རིག་ལ་དགའ་མཁན་ཧ་ཅང་ཉུང་བས་ཕན་ཚུན་
བསམ་འཆར་བསྡུ་ལེན་བྱེད་སའང་མེད་ལ། རང་གི་ཆུ་ཚད་ཀྱང་
སྔར་ལས་ལྡབ་འགྱུར་གྱིས་ཇེ་སྡུག་ཏུ་སོང་བ་འདྲ”ཟེར་དུས་དགེ་རྒན་
འཛུམ་ཙམ་བྱས། ཁོས་སླར་ཡང“ཁྱེད་ཀྱིས་ན་ནིང《བོད་ཀྱི་རྩོམ་
རིག་གི་འཕེལ་ཕྱོགས》ཞེས་པ་ཞིག་འབྲི་བཞིན་པ་དེ་བྲིས་ཚར་ཡོད་
དམ” ཟེར། །
དགེ་རྒན་གྱིས “དེ་སྔར་ནས་བསྒྱུར་ཟིན། ད་ལྟ་རྩོམ་དེའི་
རིགས་ལ་སུས་ལྟའམ། ཡ། ཇ་ཐུངས” ཟེར་ཞིང་ཁོ་ལ་གཅིག་
བལྟས་རྗེས“ད་ལྟ་ཁྱོད་ཚོའི་ས་ཆར་དབྱར་རྩྭ་དགུན་འབུ་རྐོ་མཁན་
མང་ངམ། དབྱར་རྩྭ་དགུན་འབུ་བརྐོ་རུ་ཡོང་ན་ཁྱོད་ཀྱིས་ས་ཆ་
ཞིག་བཙལ་ཐུབ་བམ།”ཞེས་དྲི་བ་གཉིས་བསྟུད་མར་བཏོན་བྱུང་།
“དབྱར་རྩ་དགུན་འབུ་ཨེ།”
“འོ་ཡ། ངས་མི་འགའ་ཁྲིད་ནས་འབྲོག་ཕྱོགས་ལ་མཁོ་བའི་
དངོས་རྫས་རླངས་འཁོར་གང་ཙམ་དྲུད་ཡོང་རྗེས། དེ་ནས་དབྱར་
རྩྭ་དགུན་འབུ་བརྐོས་ན་བསམ་བཞིན་ཡོད། ད་ལྟ་འབྲོག་ཕྱོགས་ལ་
དངོས་རྫས་གང་དག་མཁོའམ།”
་
156



སྒྲུང་གཏམ • རེ་ཐག་ཆད་པ། །
“ ད་ཅི་མཁོའམ….....ང་ལ་དེའི་ཕྱོགས་ཀྱི་གསལ་ཆ་མེད་ཡ།”
ཁོང་གཉིས་ཡུད་ཙམ་ལ་ཁ་རོག་གེར་བསྡད།
“ ན་ནིང་ངས་ནུས་པ་ཅི་ཡོད་ཀྱིས་རྩོམ་ རིག་དུས་དེབ་ ཅིག་
རྩོམ་སྒྲིག་བྱེད་བསམ་ཡང་རམ་འདེགས་བྱེད་མཁན་མེད་པས་ཐབས་
མ་བྱུང་།” ཡུད་ཙམ་ནས་ཁོས་སླར་ཡང་དེ་ལྟར་བཤད།
“དེང་སང་འབྲེལ་བ་མེད་ན་དཀའ་མོ་རེད་ཡ” དགེ་རྒན་གྱིས་
སླར་ཡང་ཁོ་ལ་གཅིག་བལྟས་རྗེས“དེས་ན་ངས་ཁྱོད་ཚོའི་ས་དེ་ནས་
ཀོ་པགས་ཉོ་སྡུད་བྱས་ན་ཀོ་པགས་ཀྱི་རིན་ག་ཚོད་རེད།”ཟེར།
“དེ…....ངས་གསལ་བོ་མ་ཤེས་ཐལ།”
“དེས་ན། བལ་གོང་ཇི་འདྲ་རེད།”
“བལ་གོང….....མ་ཤེས་ཐལ།”
“ མར་གོང་། །
“ ཧེ་ཧེ། མ་ཤེས་ཐལ།
ཁོ་གཉིས་སླར་ཡང་ཁ་རོག་གེར་བསྡད་འདུག
ཡུད་ཙམ་ནས་ཁོས“དགེ་རྒན་ལགས། ད་ང་འགྲོ་རྒྱུ་ཡིན”
ཟེར་ནས་ཡར་ལངས་ཏེ་འདང་ཞིག་བརྒྱབ་རྗེས་ རང་གི་འབྲི་དེབ་
དེའང་ཚུར་བླངས་ནས་ཁུར་ཁུག་ནང་དུ་བཅུག་
ཁོ་ རང་ ཐོག་ ཁང་གི་ ཐེམ་ སྐས་ལས་ རིམ་བཞིན་མར་བབས།
ཐེམ་སྐས་ནི་རིང་ཞིང་གྱ་གྱུ་མང་ལ། ཐོག་ཁང་གང་བོར་ཁོའི་གོམ་
སྒྲ་གཅིག་པུ་རྣ་བར་གཟན་པའི་ངང་ནས་གྲག་གིན་འདུག
1993ལོའི《སྦྲང་ཆར》དེབ་བཞི་པ་ལས་བདམས།
157



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆུང་མ་ཞིག་འཆི་ཁའི་གླེང་བརྗོད།
བདེ་སྐྱིད་སྒྲོལ་མ།
འདི་ནི་རྩྭ་ཐང་གི་རི་ཁུགས་ ཤིག་ནས་བྱུང་བའི་གཏམ་རྒྱུད་
དངོས་མ་ཞིག་སྟེ། དུངས་སེམས་ཅན་གྱི་ཆུང་མ་ཞིག་གིས་རང་གི་
བཟའ་ཟླར་བཞག་པའི་ཁ་ཆེམས་ཀྱི་ཡི་གེ་ཡིན་ལ། ང་རང་བུད་
མེད་ཀྱི་ལས་དོན་ལ་གཞོལ་བ་ཞིག་ཡིན་པས། དཔེ་གཅིག་མང་པོར་
འཇལ་བའི་ ཕན་ པ་ རེ་འབྱུང་ངམ་སེམས་ནས་འབྲེལ་ཡོད་མི་སྣས་
འཐད་མོས་ཐོབ་པ་བརྒྱུད་ཆེམས་ཡིག་འདི་དག་སྒྲིག་བྱས་ཏེ་ཚགས་
པར་ཁང་ལ་ཕུལ་བ་ལགས།
དཀོན་མཆོག་གསུམ་གྱིས་ཐུགས་རྗེས་གཟིགས། དེ་རིང་ནི་
ངས་མི་ལོ་ཉེར་ལྔའི་རིང་འཚོ་བ་རོལ་བའི་རྒྱུས་ཡོད་ཀྱི་འཇིག་རྟེན་
འདི་དང་འབྲལ་དགོས་པའི་ཉི་མ་ཡིན་པ་སུ་ཡིས་ཤེས། ལ་ལས་
བཤད་ན་ཚེ་ཕྱི་མའི་འཕྲང་རིང་འགྲིམ་དུས་འཇིགས་སྐྲག་དང་ཡ་ང་
བའི་མནར་གཅོད་ཚད་མེད་མྱོང་དགོས་ཟེར། གང་ལྟར་ང་ནི་ཞུམ་
པ་མེད་པར་དོན་གྱི་དམྱལ་ཁམས་ཤིག་ནས་མིང་གི་དམྱལ་ཁམས་ཤིག་
བསྙེག་ནས་འགྲོ་བ་ལས་ཐབས་ཟད་སོང་། གཟབ་རྒྱས་ཀྱི་སྐྱེལ་མ་
མི་དགོས་ལ་བྲལ་ཁའི་མིག་ཆུ་ཡང་མི་དགོས། ངའི་སྙིང་དང་འབྲེལ་
ཞིང་ཤ་རུས་ལས་ཆད་པའི་ལས་ངན་གྱི་བུ་མོ་ཆུང་ཆུང་གཉིས་ལགས།
ཨ་མ་འདི་ལྟར་སོང་ན་ཁྱོད་གཉིས་ཀྱིས་བཟོད་མི་ནུས་ལ་གློ་བུར་བའི་
158



སྒྲུང་གཏམ • ཆུང་མ་ཞིག་འཆི་ཁའི་གླེང་བརྗོད། །
དོན་འདི་རྟོགས་དཀའ་བར་ངེས། ཡིན་ན་ཡང་ཁྱོད་གཉིས་ཀྱིས་ཨ་
མར་སྡང་སེམས་གཏན་ནས་སྒོམ་མི་ཉན། ངས་ཞུ་བ་ཞིག་བྱེད།
མ་ང་ཁྱོད་གཉིས་དང་ནམ་ཡང་འབྲལ་འདོད་མེད་ལ་ཁྱོད་གཉིས་ནི་
ངའི་དཔྲལ་བའི་མིག་ལས་ཀྱང་ལྷག་པས། ཁྱོད་གཉིས་དྭ་ཕྲུག་ཏུ་
སྐྱུར་ཕོད་དམ། དེ་རིང་འདི་ལྟར་འགྲོ་དགོས་པ་ཁྱོད་གཉིས་ཀྱི་ཆེད་
དུའང་ཡིན་པས། ནམ་ཞིག་ཨ་མས་དག་པའི་ཞིང་ཁམས་ནས་ཁྱོད་
གཉིས་ལ་བདེ་སྐྱིད་ལྡན་པའི་སྨོན་ལམ་རྒྱག་ངེས། བྱིས་སེམས་ཀྱི་
དགའ་ཚལ་ན་གཉིད་དུ་ཡུར་བའི་ལོ་ལོ་གཅེས་ཕྲུག་གཉིས། ད་ནི་
ཨ་མས་ཁྱོད་གཉིས་ཀྱི་གདོང་ལ་མཐའ་མཇུག་གི་འོ་ཞིམ་ཞིག་བྱེད་
དང༌། དེང་ནས་བཟུང་རང་གིས་རང་ལ་བདག་སྐྱོང་བྱེད་ཤེས་བྱོས།
ངས་ཡི་གེར་ཕབ་པའི་ཆང་སྐྱུར་འདི་ཁྱོད་ཚོའི་ཨ་ཕ་ལ་སྤྲོད་པར་གྱིས་
དང་། ད་གཟོད་ཁྱོད་གཉིས་ཀྱིས་ཧ་གསལ་བོ་ཞིག་གོ་ངེས་ཡིན།།
སྙིང་ཉེ་བའི་ཁྱོ་བོ། བརྗེད་ཐབས་བྲལ་བའི་མི་ཚེ་གཅིག་གི་རྐྱ་
ཡ། ཁྱོད་ནི་ང་ལ་ཇི་འདྲའི་མཁོ་ཨང་། ཁྱོད་མེད་པའི་ལོ་ཟླ་ནི་ཧ་
ཅང་འཁྱོལ་བར་དཀའ་ལ་ཁྱོད་མེད་དུས་ཀྱི་ང་ནི་གཤོག་ཡ་ཆད་པའི་
རྒོད་པོ་ལས་ངན་ཞིག་དང་འདྲ་བར་ཉམས་ཡོངས་སུ་ཤོར། འོན་
ཀྱང་ཁྱོད་རང་ངའི་གམ་དུ་བསྡད་པའི་ཉིན་གྲངས་དེ་མཛུབ་མོས་བརྩི་
བར་ནུས་ལ་ངེད་མ་སྨད་གསུམ་དང་རིང་དུ་གྱེས་པའི་ལོ་ཟླ་ནི་བགྲང་
གིས་ག་ལ་ལང་། ནམ་རྒྱུན་བུ་མོ་གཉིས་ཀྱིས་ཨ་ཕ་དྲན་པའི་སྐད་ཆ་
དང་རྣམ་འགྱུར་དག་མཐོང་ཚེ་ནམ་མཁའི་བྱ་ཡིན་ཀྱང་མིག་ཆུ་འཆོར་
ངེས་རེད། དེ་རིང་ཁྱོད་དང་དངོས་སུ་འཕྲད་པའི་གོ་སྐབས་མེད་
i–
159



-
-
-
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཀྱང་འདས་ཟིན་པའི་ཡོད་ཚད་ལ་འདི་ལྟར་ཕྱིར་དྲན་པ་གསོས་ན།
འདི་ནི་རང་བཟའ་ཟླ་གཉིས་ཀྱི་མཐའ་མཇུག་གི་གླེང་མོལ་དང་ངའི་
མི་ཚེ་འདིའི་རྫོགས་ཚིག་ལྟ་བུ་ཞིག་ཡིན་པས་ཁྱོད་ལ་གཏན་ནས་སུན་
སྣང་སྐྱེ་རུ་མི་འཇུག་པའི་སྨོན་ལམ་ཡང་ཡང་འདེབས། །
ལོ་ངོ་དགུའི་སྔོན་གྱི་དཔྱིད་ཀ་ཞིག་ལ། བཅུ་དྲུག་ལང་ཚོས་
སྙེམས་པའི་གཞོན་ནུ་མ་ང་ནི་མཐར་ཕྱིན་པར་ཉེ་བའི་སློབ་འབྲིང་གི་
སློབ་མ་ཞིག་ཡིན་ལ། བརྩེ་དུང་གི་སྣང་བས་ཡིད་སེམས་ཡོངས་སུ་
མྱོས་པའི་ཁྱོད་རང་གི་མཛའ་མོར་གྱུར་ཅིང་། ཁྱོད་ནི་ངའི་སེམས་
ཀྱི་བདེ་སྐྱིད་ཁོ་ནར་ངེས། སྐབས་དེའི་ཁྱོད་ཀྱང་ང་ལ་ཇི་འདྲའི་
དགའ་ཨང་། དོ་དགོང་དང་འདྲ་བའི་སྨག་ནག་གི་མཚན་མོ་དེར།
ངས་དགེ་རྒན་དང་ཕ་མ་སོགས་ཀྱི་ཁ་ཏ་རྒྱབ་ཏུ་བསྐྱུར་ནས་སློབ་གྲྭ་
ལས་བྲོས་བྱོལ་བྱས་ཏེ་ཁྱོད་ཀྱི་རྗེས་སུ་འབྲངས་པར། ད་གཟོད་ཁྱོད་
རང་ནི་ངའི་ཡོད་ཚད་ཀྱི་ཡོད་ཚད་དུ་གྱུར་ཟིན། ཁྱོད་ཀྱིས་རང་
ཉིད་རྒྱལ་ཁབ་ལས་བྱེད་པ་ཞིག་ཡིན་པའི་ང་སྙམ་མ་བཟུང་བར་མི་
ཁས་བཀག་འགོག་ལས་བརྒལ་ཏེ་ང་འདྲ་བའི་བུ་མོ་བསམ་མེད་རྒྱུ་
མེད་ཅིག་རང་གི་འདུན་མར་བླངས་སོང་ལ། ངས་ཀྱང་ཁྱོད་ཀྱི་དོན་
དུ་མཚར་སྡུག་གི་མདུན་ལམ་ཡོད་དོ་ཅོག་བློས་གཏོང་ཕོད། དེ་ལྟར་
ང་ཁྱོད་ཚང་ལ་ཡོང་ནས་ཁྱོད་ཀྱི་ཨ་མ་ནད་པ་དེ་གཉོར་ནས་ཚེ་སྨད་
ལེགས་པར་རྫོགས་པ་མ་ཟད། རང་ལོ་བཅོ་བརྒྱད་སྟེང་བུ་མོ་ཆེ་བ་
དེ་བཙས། དགའ་འོས་པ་ལ། འདི་ནི་ཁྱོད་ཀྱི་ཨ་མའི་རྣམ་ཤེས་
ཡིན་ནའང་ཐང་། རྒྱུ་མཚན་ནི་ཨ་མ་མ་འདས་སྔོན་ཁོ་མོས་དེ་ལྟར་
-
160



སྒྲུང་གཏམ • ཆུང་མ་ཞིག་འཆི་ཁའི་གླེང་བརྗོད།
སྐྱབས་འཇུག་ཞུས་མྱོང་། འོན་ཀྱང་དུས་དེ་ནས་བཟུང་ཁྱོད་ཀྱི་་
གདོང་ན་འཛུམ་མདངས་བྲལ་ཞིང་གཅིག་རྗེས་གཉིས་མཐུད་སྒོས་ཐ་
མག་རྔུབ་འཐེན་བྱེད་པ་ལས་སྐད་ཆ་ཅི་ཡང་མི་སྨྲ། ད་ལྟ་ཡིད་་
ཕངས་པ་ཞིག་ལ་ཁྱོད་ཀྱིས་ཡུན་རིང་ཐག་རིང་གི་རྫོང་མཁར་དེར་བྱ་
བ་སྒྲུབ་བཞིན་ཡོད་པས་ངས་ཀྱང་སྐབས་དེའི་ཁྱོད་སེམས་གསལ་བོ་
ཞིག་རྟོགས་ཐུབ་མེད། དེ་ལྟར་དབྱར་དགུན་སྟོན་དཔྱིད་མེད་པར་
ཁྱོད་རང་ཡུལ་ལ་ཡོང་བའི་རེ་སྒུག་ཇི་འདྲ་བྱས་ཀྱང་ལོ་དེའི་ལོ་གསར་
གྱི་ཉིན་འགའ་མ་གཏོགས་ཁྱོད་ཀྱི་གྲིབ་མ་ཙམ་ཡང་མཐོང་མ་ཐུབ།
ལོ་རྗེས་མར་ཡང་བུ་མོ་ཆུང་བ་དེ་བཙས་བྱུང་། ཁྱོད་ཀྱིས་ང་ཚོར་མི་
མགོ་མ་དགོས་ཞྭ་མགོའང་མ་བསྟན། དུས་ཚིགས་རེ་རེ་བཞིན་་་་
མཚེར་སར་སྤོ་སྐབས་ཀྱང་ང་གཅིག་པུས་བུ་མོ་གཉིས་རྒྱབ་ ཏུ་ཁུར་
བའམ་རུམ་ལ་བཅུག་ནས་རུ་བཀལ་འགེལ་བྱས་པ་ཡིན། ཉིན་ཞིག་
མཚེར་གསར་བར་བབས་ཏེ་ཆུ་ལེན་དུ་སོང་བ་ལ་ཅི་ཡིན་གང་ཡིན་
མེད་པར་ཆུ་ཁ་དེ་ནས་ངའི་དབང་བོ་ཤོར་སོང༌། ཁྱིམ་མཚེས་་་་
སེམས་བཟང་དེ་ཚོ་མིན་ན་རྫོང་སྨན་ཁང་ལ་འབྱོར་ཐུབ་པའི་རེ་བ་
ཞིག་ གང་ ན་ ཡོད། དེ་ནི་ ཁྱོད་ ཀྱིས་ ཀྱང་ ཤེས་ གསལ་ ལྟར་ རེད།
སྐབས་དེར་བསྟུན་ནས་ད་གཟོད་ཉིན་འགའི་རིང་བཟའ་ཚང་གང་བོ་
མཉམ་འཛོམས་ཐུབ་པ་བྱུང་བས་ངེད་མ་སྨད་ལ་མཚོན་ན་དེ་ནི་ཆེས་
བདེ་སྐྱིད་ཀྱི་ཉིན་འགའ་ཡིན་སོང་། སྨན་པས་ངའི་ལུས་པོ་ངན་
དྲགས་པས་སྨན་གསོ་ཅུང་ཟད་དགོས་ཟེར་བར་ཁྱོད་ཀྱི་ཁང་པའི་ནང་
ཉིན་གསུམ་ལ་བསྡད། ཇི་འདྲའི་སྐྱིད་པ་ལ། ཁྱོད་ཀྱིས་ཅི་བསམ་
161



-
---
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཡོད་མི་ཤེས་མོད། ངས་ཐོག་མར་རང་ཉིད་ནི་ལས་བྱེད་པ་ཞིག་གི་
ཆུང་མ་ཡིན་པར་ངོ་གནོང་མི་དགོས་སྙམ། བུ་མོ་གཉིས་ཀྱང་དགའ་
སྟེ་ཅུང་དོགས་པའི་ཉམས་ཀྱིས་ཁྱོད་ལ་ཨ་ཕ་ཞེས་ཡང་ཡང་འབོད་
པར་བྱེད། ཡིན་ན་ཡང་ཉིན་གསུམ་འགོར་རྗེས་ཀྱི་ཕྱི་དྲོ་དེར་ཁྱོད་
ཀྱིས་ཁྱིམ་གཞན་ཞིག་ནས་ཨ་རག་མང་པོ་འཐུང་ནས་ཕྱིར་ལོག་སྟེ་
ངེད་མ་བུ་གསུམ་ལ་གཅར་རྡུང་བྱས། “ཁྱི་མོ་ཁྱོད་ཚོ་སྒོར་སོང་།
ཞི་ལི་བཙའ་མི་ཤེས་པའི་ཆུང་མ་ཞིག་གིས་ཅི་བྱེད”ཅེས་རྫིག་ཉམས་
ངོམ་བཞིན་ངའི་རྒྱབ་ཀྱི་སློག་པ་ཡོངས་སུ་བཤུས་ཤིང་རང་ལུས་ ཤ་
རྟེན་སྟེང་འགྱིག་ཐག་སྦོམ་པོ་ཞིག་གིས་བྲབ་ཅིང་རྡོག་པས་གང་མང་
གཞུས། ཨ་ལ་ལ། མདུན་གྱི་མི་འདི་ནི་དེ་སྔོན་ངའི་བློས་ཐུབ་ཀྱི་
ཁྱོ་བོ་མ་ཡིན་ཏེ་བདུད་རྒན་ཤ་སྟག་ཅིག་རེད། ཕྱི་ཉིན་ངའི་ལུས་
ཡོངས་ལ་རྨ་དང་ཁྲག་དམར་གྱིས་བཀང་ཡོད་པས་ སྐ་རགས་ཀྱང་
བཅིངས་དཀའ་བའི་གནས་སུ་བཅར་ཡོད་མོད། མ་སྨད་གསུམ་པོ་
སེམས་ཞུམ་པའི་ངང་ཕྱིར་འབྲོག་ལ་མི་འགྲོ་ཐབས་མེད་བྱུང༌། ཁྱོད་
ཀྱིས་སྐད་ཆ་དེ་འདྲ་དང་བྱ་སྤྱོད་དེ་འདྲ་སྟོན་པ་ངའི་བློ་ཡིད་ལའང་
འཆར་མ་མྱོང་། །
ཟླ་འགའི་རྗེས་སུ། རུ་སྐོར་ནང་གི་མི་ལ་ལས་བཤད་ན་ཁྱོད་
ལ་རྫོང་མཁར་དུ་འགྲོགས་བཟང་མ་ཞིག་ཡོད་པ་མ་ཟད་ཞི་ལི་ཞིག་
ཀྱང་བཙས་ཡོད་ཟེར། རེ་ཞིག་ངའི་ཡིད་སེམས་བློང་བློང་པོར་གྱུར་
ཏེ་གཞི་ནས་འདང་རྒྱག་དགོས་པ་ཞིག་བྱུང༌། ལོ་ངོ་དགུའི་རིང་
ངས་ཁྱོད་ཚང་ནས་བཞོན་མ་བཞོ་བ་སོགས་དཀའ་སྡུག་གི་ལས་ཀ་
162



སྒྲུང་གཏམ • ཆུང་མ་ཞིག་འཆི་ཁའི་གླེང་བརྗོད། །
མང་པོ་སྒྲུབ། ཁྱོད་ཀྱིས་ང་ལ་གོས་དམར་པོའི་ཚི་ལེན་གཅིག་ལས་
ཉོས་ཨེ་མྱོང་། ད་ལྟ་ངའི་ཁ་རྒྱབ་ལ་བལྟས་ན་ལས་བྱེད་པ་ཞིག་གི་
བཟའ་ཟླ་ ཕར་ཞོག་གཡོག་མོ་ཕལ་བ་ཞིག་ལའང་མི་དོ། ང་ལ་་་་
མཚོན་ན་དུས་ནམ་ཞིག་ནས་སློག་པ་རྙིང་ཧྲུལ་འདི་ངའི་ཉིན་དཀར་
གྱི་གྱོན་པ་ཡིན་ལ་ངེད་མ་སྨད་གསུམ་པོའི་དགོང་མོའི་ཉལ་གོས་ཀྱང་
ཡིན། དེ་རིང་ཡང་ངས་དེ་ཕུད་ནས་བུ་མོ་གཉིས་ནང་དུ་དྲོན་པོར་
བསྙལ་ཡོད།
འོན་ཀྱང་། འདི་དག་ལ་ངས་སྔ་མོ་ནས་དོ་སྣང་བྱས་མ་མྱོང་།
དངོས་གནས་བཤད་ན་ང་ལ་དགོས་པ་ནི་ཁྱོད་ཀྱི་ལྷད་མེད་ཀྱི་བརྩེ་
དུང་ཡིན་པ་ལས་གཞན་ཅི་ཡང་མིན། ཞི་ལི་མི་སྐྱེ་བ་ནི་ངེད་བཟའ་
ཟླ་ཕྱོགས་གཉིས་ལ་རག་ལས་པ་ཞིག་ལས་ང་ཁོ་ནའི་སྐྱོན་ག་ལ་ཡིན།
ད་རུང་ཁྱོད་ལ་དགའ་མ་གཞན་ཞིག་ཡོད་པའི་སྐད་ཆ་དེའང་ངའི་རྣ་
ལམ་དུ་གོ་ལོག་བྱུང་བ་ཡིན་སྙམ་གྱིན་འདུག དེའི་ཕྱིར། ངས་
རང་སེམས་རང་གིས་གསོས་ནས་སྔར་བཞིན་འགྱུར་བ་མེད་པའི་ངང་
ཁྱོད་ལ་རེ་སྒུག་བྱས། ཡིན་ན་ཡང་དོན་དངོས་ནི་དོན་དངོས་ཡིན་
ཏེ་བཟློག་ཐབས་ཅི་མཆིས། ཁ་སང་རྫོང་མཁར་ནས་ཡིན་ཟེར་བའི་
ཁ་ཆེའི་ཤན་པ་གཉིས་ཡོང་སྟེ་འུ་ཚང་གི་སྒོ་ཁའི་ཟོག་ལུག་འགའ་བོ་
དེད་ སོང་བ་མ་ཟད། ཁྱོད་ཀྱིས་ རྒྱན་བཙུགས་ནས་ངེད་མ་སྨད་
གསུམ་པོ་ཤན་པ་ཆེ་བ་དེར་དབང་བར་གྱུར་ལ་སང་ཉིན་འཁྲིད་པར་
འོང་ ཟེར་ ནས་ ཁྱོད་ ཀྱིས་ དངོས་ བྲིས་ བདེན་ དཔང་ ཞིག་ བསྟན།
དེའི་སྟེང་དུ“ངས་མི་འདིའི་ཆུང་མ་བླངས་ཟིན་པས་ཁྱོད་ཀྱང་འདིའི་
163



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆུང་མ་བྱེད་དགོས”ཞེས་བྲིས་འདུག ཨ་གནམ་རྒན་མ། འཇིག་
རྟེན་འདི་ན་དྲང་བདེན་དང་རྒྱུ་འབྲས་ཟེར་བ་ཞིག་ཡོད་དམ། ཁྲེལ་
གཞུང་དང་ངོ་ཚ་ཟེར་བ་ཞིག་ཡོད་དམ། གློ་བུར་བའི་ཐོག་མདའ་
རྣོན་པོ་འདི་ཀླད་པའི་གཙུག་ནས་ཐུར་དུ་བསྣུན་པ་དང་ལྷན་ངའི་
ལུས་འདར་ཞིང་མིག་ཀོང་ནས་ཆུ་ཀློང་བརྡོལ། སེམས་གཡོམ་ཞིང་
ཁྲག་རླབས་འཕྱོ། སྐྱི་གཡའ་བའི་རྫི་རླུང་ཞིག་གིས་རང་དབང་མེད་
པར་སྐྱུག་བྲོ་བའི་སྣང་བ་ཁྱད་པར་བ་ཞིག་བསླངས་ཤིང་དཀའ་སྡུག་
གི་མནོ་བསམ་གཏོང་འགོ་ཚུགས། །
ང་དང་ངའི་བུ་མོ་གཉིས་འདྲ་བའི་ལས་ངན་གྱི་སྨན་ ཤར་་་་་
གྲངས་མེད་ལ་བདེན་དོན་གྱི་ཚངས་ཐིག་རིས་མེད་ཅིག་ཡོད་པར་ངེས།
ཅིས་ཀྱང་ཡོད་དགོས་པ་མིན་ནམ། ད་ནི་ལམ་ལ་ཆས་རན་སོང་།
འདི་ནི་ངས་བྱུང་རྒྱལ་དུ་བླུན་རྟགས་བསྟན་པ་ཡེ་ནས་མིན། ཁྱོད་
ཀྱི་བདེན་དཔང་ཟེར་བའི་ཡི་གེ་དེ་ཉིན་མཚན་གཉིས་ལ་བཟླས་ཀློག་
བྱས་རྗེས་ད་གཟོད་སེམས་ཐག་དཀའ་མོ་འདི་བཅད་པ་ཡིན་ལ་མི་ཚེ་
འདིར་རང་ཉིད་ནི་ཁྱོད་གཅིག་པུའི་ཆུང་མ་ཡིན་པ་ལས་གཞན་ཞིག་
ངའི་བློའི་ཡུལ་ལ་གཏན་ནས་འཆར་མ་མྱོང་། འཆར་ཀྱང་སྲིད་པ་
མ་རེད། ཉོན་དང༌། ངའི་ལྷོག་ལྷོག་ཏུ་ལྡིང་བའི་ཡ་ཆུང་སེམས་པ་
གཉོམ་པོ་འདིའི་འབོད་པ་དང་རེ་སྒུག་དེ་ཁྱོད་ཀྱིས་ནམ་ཡང་རྟོགས་
མི་ཐུབ་པ་ཅིའི་ཕྱིར་ཡིན། ད་ནི་འདི་ལྟར་རང་སྲོག་དཔང་དུ་་་
བཞག་སྟེ་ཁྱོད་ལ་སྟོན་པ་ལས་མཚོན་ཐབས་གཞན་ཅི་ཡོད། ཁྱོད་
ཀྱིས་ཀྱང་རང་ལ་ཧ་ཅང་བརྩེ་བའི་ཆུང་མ་ངའི་མཐར་ཐུག་གི་སྡུག་
164



སྒྲུང་གཏམ • ཆུང་མ་ཞིག་འཆི་ཁའི་གླེང་བརྗོད།
བརྗོད་འདི་ཅི་སྙམ་པའི་ངང་སེམས་ལ་འབབ་པའི་དུས་ཤིག་ཡོད་ངེས།
སྙིང་ཉེ་ལགས། ཁྱོད་ཧ་ལས་མི་དགོས། ང་རང་འགྲོ་ས་ནི་ཉེ་རིང་
ཆགས་སྡང་མེད་ལ་མཐོ་དམའ་བཙན་གཉོམ་མེད་པར་སྐད། ང་ལ་
རེ་བ་ཉག་གཅིག་ཡོད་པའང་ཁྱོད་ཀྱིས་རང་གི་མ་མེད་བུ་མོ་ཆུང་ངུ་
གཉིས་ལ་བདག་སྐྱོང་བྱེད་རྒྱུ་ཧ་ཅང་གལ་ཆེ། སྐྱེ་བ་མོ་ལུས་ཡིན་
ཀྱང་ཁྱོད་རང་གི་ཤ་རུས་འཁྲུལ་མེད་རེད། སྙིང་རྗེ་བོ་དེ་གཉིས་ལ་
བྱམས་བརྩེ་མང་ཙམ་གནང་རྒྱུ་དང་། རྗེས་སུ་མ་ངའི་ལས་དབང་
དང་འདྲ་བ་ཞིག་མི་ཡོང་བ་མཁྱེན།
བཀླགས་ནས་མཚམས་དེར་སླེབས་པ་ན་ཁྱོ་བོའི་ཡིད་སེམས་
བློང་བློང་བོར་གྱུར་ཞིང་མིག་ཆུའི་ཕྲེང་བ་བར་མེད་དུ་འཐོར་ལ་ལག་
ཟུང་དབང་མེད་དུ་ འདར་བ་དང་། མིག་ཆུའི་ ཐིགས་ པ་ གཅིག
“སྒྲོལ་མ” ཞེས་པའི་མིང་ཡིག་སྟེང་ཟགས་ནས་ཡོད་ཚད་མི་གསལ་
རབ་རིབ་ཏུ་བཏང༌།
1996ལོའི་ཟླ9ཚེས2ཉིན་གྱི«མཚོ་སྔོན་བོད་ཡིག་གསར་འགྱུར》ལས་བདམས།
165



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མི་རྐྱང་ཡུལ་གྱུར་པ།
ཚེ་རིང་བཀྲ་ཤིས།
-*/t=. t
.
ཆ
་
་
་
ཆེ་ཆེ་ཚི་དྲི་ཁ་བའི་སློབ་ཁང་ཞིག་ནས་ཚི་དྲི་ཁ་བའི་སློབ་ཁང་
གཞན་ཞིག་ཏུ་འཛུལ་བ་དེར་མི་མང་པོ་ཞིག་གིས་དགེ་རྒན་ཞེས་་་
འབོད་ལ། དོན་དུ་རི་ཁུགས་དེ་ནི་དོན་ཆུང་ཆུང་ལ་གཏམ་ཆེན་པོ་
སྒྲོག་པའི་རྩ་འཛུགས་དང་ལས་ཁུངས་མེད་པའི་རྒྱང་སྒྲོག་ཁང་ཞིག་
རེད་ཅེས་སྨྲ་ཆོག་ཆོག་ཡིན།
ཉིན་འདི་འགར་ཆེ་ཆེའི་རྐང་རྗེས་འཇལ་བྱེད་ཀྱི་ཆོས་ཉིད་མང་
པོ་ཞིག་བྱེ་མའི་འཆིང་བུ་བཞིན་རང་སར་འཐོར་ཞིག་ཏུ་སོང་མིན་
ཤེས་དཀའ་ཡང་། ང་ཚོས་སྤྱིར་བཏང་མིན་པའི་དུས་དེབ་ཅིག་ལས་
སྤྱིར་བཏང་ཡིན་པའི་སྙན་ངག་ཆེན་པོ་ཞིག་རྙེད་པ་དང་མཉམ་དུ་
གཏམ་རྒྱུད་ཀྱི་མགོ་ཡང་ཚུགས་བྱུང་།
1
དུས་ཚོད་ནི་མིའི་རིགས་ཀྱི་ཚེ་སྲོག་ཟ་བའི་ཚོ་བ་ཞིག་གི་ཁྲག་
རྒྱུན་ཡིན་ལ། ཁྲག་རྒྱུན་དེའི་ཁྲོད་ནས་ཆེ་ཆེས་རང་དང་རན་པའི་
ཉིན་ཐོ་ཞིག་བྲིས་པ་འདི་ལྟ་སྟེ།
དྲུག་པའི་ཚེས་ལྔ་ཉིན། གནམ་ངོ་འཆར་ཡན་དང་སྒྱུ་འཕྲུལ་
གྱིས་ཕྱུག་པའི་སྙན་ངག་པ་ཞིག་གི་སེམས་ཁམས་བཞིན་སྐབས་རེར་ཧ་
ཅང་འཁྱག་སིབ་སིབ་པ་མང་པོ་ཞིག་དྲོད་ཁོལ་དྲུད་པའི་གླ་བ་འདྲ་ལ།
166



སྒྲུང་གཏམ · མི་རྐྱང་ཡུལ་གྱུར་པ། །
མཚམས་རེར་ཚ་ལམ་ལམ་པ་མང་པོ་ཞིག་གྲང་ལྷགས་སྦྲུམ་པའི་སྐྱེད་
མ་འདྲ། །
ཉི་འོད་འཁྱིལ་བའི་རྩྭ་ལྗང་གི་བརྩེ་བ། བསིལ་རླུང་ལྡེམ་པའི་
མེ་ ཏོག་གི་མཛེས་པ། སྨུག་སྤྲིན་རྒྱུ་བའི་གངས་དཀར་གྱི་དྭངས་
གཙང་། རེ་རེ་ནི་ལང་ཚོ་སྡུག་པའི་བེམ་རོ་ཞིག་གི་ཕྱི་གཟུགས་་་
བཞིན་ཕྲན་ལ་སྐྱོ་སྡུག་དང་མནོ་བསམ་བསྒྲོན་གྱིན། ཁེར་རྐྱང་དང་
སུན་སྣང་བྱུགས་ཀྱིན། ཞེན་ཆགས་དང་དྲན་གདུང་སློང་གིན་གོམ་
ཁ་དེ་གཞན་ལས་ལྗིད་ལ་དྲན་པ་དེ་གཞན་ལས་འཁྱག་
ཐག་རིང་ན། སྙན་ངག་དཀྱུས་མ་འབྲི་ལ་བསམ་བློ་མོག་པོར་
འཐིབ་པའི་ལས་ཅན་དེ་ཚོ། སྒྲུང་གཏམ་དངོས་འབྲི་བྱེད་ལ་སྒྲིག་
གཞི་ཐོར་བུར་ཆགས་པའི་མིང་ཅན་དེ་ཚོ། ད་དུང་བདེན་ཁུངས་
རང་ལ་གཏུག་ཀྱང་རྫུན་གཞི་ གཞན་ལ་བསྐོན་པའི་བློ་ ཅན་དེ་ཚོ།
ཅིས་ཀྱང་ཉན་དགོས་པའི་སྒྲ་ཐག་ཅིག་གི་རོལ་དབྱངས་ཡིན་ནམ། །
རོ་སྒམ། ལྷིང་འཇགས་འཁྱིལ་བའི་རང་གི་ཁང་ཆུང་ཡིན།
ཕྱི་རོལ་གྱི་གདུག་རྩུབ་ཆེ་བའི་ཁ་དབུགས་དེ་དང་། ཚུལ་འཆོས་
མཐུག་པའི་མུན་པ་དེ། ཞེ་སྡང་རྒོད་པའི་གྲང་ངར་དེ། དེ་དག་ལ་
ཕྲན་ཆུང་ཚེ་སྲོག་ལས་ལྷག་པའི་ཨ་ཐང་ཆད་རྒྱུ་འབྱུང་ངམ།
གནས་ལུགས་ཟེར་བའི་གཏམ་བརྗོད་པ་ཞིག་གིས“ཆེ་ཆེ་དང་
སྦྲེལ་བའི་ངོ་མཚར་ཡོད་ཚད་ལ་རང་ཅག་གིས་རིག་པ་ལྷག་མ་ཟེར་བ་
ལས། དེ་ལ་བསྡུས་རྟགས་དང་དངོས་ཡོད་དྲངས་ན་སྤྱི་ལ་མི་རན་
པའི་ལྷ་ཆེན་པོའི་དགོངས་པ་གླེང་བ་མིན་ནམ”ཟེར། དེས་ན་ཆེ་ཆེ་
167



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སློབ་ཁང་དང་བར་ཐག་ཧ་ཅང་ཧ་ཅང་རིང་བའི་ལས་སྒྲུབ་ཁང་དུ་
འཛུལ་ ཉིན “ང་ ནི་ ཆ་ ཤས་ སུ་ གྱུར་ པའི་ རྡུལ་ བོ་ ངོ༌ མ་ ཞིག་ ཡིན།
ལུས་སྟེང་གི་འོད་ཟེར་དང་བྲང་ཁོག་གི་གླུ་སྒྲ་སོགས་ནི་ཁ་དབུགས་
ཀྱིས་རྒྱགས་པའི་ཤ་ཕུང་གི་ང་རྒྱལ་དེ་མིན་ལ། དེ་ལས་ཀྱང་ཤི་སོང་
ན་ཡོད་ཚད་སྟོང་བུར་ཐོར་འགྲོ་བའི་རིན་ཐང་དེ་གང་ནས་ཡིན”ཞེས་
མིག་ ཆུ་ འགའ་ མུ་ ཏིག་ བཞིན་ དྭངས་ གཙང་ དང་། མཛེས་ པ།
འཇམ་མཉེན་གྱིས་བཞུར་བྱུང་།
2
-*/t=. t
.
ཆ
་
་
་
ཆེ་ཆེ་ཆ་མེད་རྒྱུས་མེད་ཀྱི་ས་ཆ་འདིར་ཡོང་ནས་ལོ་གཅིག་དང་
ཉིན་ཞག་ཞེ་དགུ་ལས་འདས་མེད་མོད། ལྕེ་མཆུ་རྣོ་བ་ཚོས་ཤོད་
ཚོད་ལྟར་ན། ཆེ་ཆེ་རང་ལོ་བཅུ་བདུན་ནས་མི་ཚོགས་ཀྱི་འཇིག་
རྟེན་ལས་གསོན་ཐབས་མེད་པར་ཤི་ཟིན་ན། ཤུལ་དུ་སྨྱུ་གུ་ཆག་པོ་
འགའ་དང་། ཤོག་བུ་ཧྲལ་ཧྲུལ་འགའ། གཞན་ཆུང་མ་དང་བུ་
ཕྲུག་མེད་པའི་ཁང་ཆུང་ཞིག དེ་ལས་ཁོ་ལ་ཅི་ཞིག་ཡོད་ཟེར།
འབྲུག་སྒྲ་རྣ་བར་གཟན་ལ་གློག་ཞགས་ཡོན་པོར་འཁྱུག་པའི་ལོ་
དེར་མི་གསུམ་ ཐོག་གིས་བསད་ཅིང༌། དེའི་ཁྲོད་ན་མགོ་བོ་མེད་
པའི་བེམ་རོ་ཞིག་ཀྱང་གཉིད་ལ་ཤོར་འདུག དེ་དུས། ཆེ་ཆེ་་
གནས་འདི་དང་བྲལ་ནས་དུས་ཚོད་ཞེ་བརྒྱད་ཀྱི་ངོ་བོ་ཡོངས་སུ་་་
རྫོགས་ཡོད།
ཆེས་ཆུང་བའི་སློབ་གྲྭ་འདི་ཆེས་ཆེ་བའི་བཙོན་ཁང་ཞིག་མིན་
168



ྋསྒྲུང་གཏམ ༤ མི་རྐྱང་ཡུལ་གྱུར་པ།
，
*
སྨA:
ཙ
#*ཟླ་༢
,
ཞལa ：
,
་， » ,ཀཾ བཨ, ཐt *
པའི་ངེས་པ་མེད་དེ། བྱིས་པ་ཚོར་རྐང་རྨེན་དུ་བེའུ་འཚོ་ས་མེད་ལ།
གང་འདོད་དུ་གཅིན་སྐྱག་གཏོང་ས་མེད། དེ་ལས་ཀྱང་ལས་བྱ་མི་
འབྲི་བའི་རང་འདོད་ཅིག་དང་སློབ་ཁྲིད་ལ་མི་ཉན་པའི་རང་དབང་
ཞིག་གང་ན་ཡོད། །
“སློབ་ མ་ ནི་ རྒྱུགས་ ཤོག་ གི་ ལྗིད་ཚད་ དང་ རིང༌ ཐུང༌ ཡིན།
སྒྲིག་ལམ་ཟེར་བའི་གྱོན་པ་དེ་དང་ལས་བྱ་ཟེར་བའི་ཁ་ཟས་དེ་མེད་ན་
ཁོ་ཚོ་ཅི་ལྟར་གསོན། ཁྱོད་ཀྱིས་ཁོ་ཚོ་རང་དབང་གིས་འཚོས་ཤིང་
སྐྱོང་བ་དེ་ནོར་འཁྲུལ་ཡིན། རྩ་འཛུགས་དང་སློབ་གསོ་མ་བཀུར་
བའི་ནོར་འཁྲུལ་ཡིན།” ནམ་རྒྱུན་སྐད་ཆ་འདི་མཐོ་རུ་སྒྲོག་དུས་
སློབ་གཙོའི་ཁ་ལྕེ་ཀུན་ནས་སྐམ་སྟེ་ཤིང་དུམ་ཞིག་དང་གཉིས་སུ་མེད།
“ཆང་བཏུང་བ་དེ་ནག་ཉེས་ཀྱི་ཁྲག་འཐུང་བ་དང་སྡིག་སྒྲིབ་
ཀྱི་དྲི་རྔུབ་པ་མིན་ནམ། དགེ་རྒན་ནི་ཁྱོད་ཀྱིས་འཐེན་པའི་དུ་བ་
བཞིན་བྱིས་པ་ཚོའི་དུས་ཚོད་སྲེག་བྱེད་ཀྱི་མེ་ལྕེ་གཏན་ནས་གཏན་
ནས་མིན།” འདི་ནི་ཁོང་ཁྲོ་ལངས་སླ་ལ་ཞི་སྐྱེན་པའི་འབྲོག་པ་སྟེ།
ཁྱིམ་བདག་ཚོས་རང་ཚོད་ཀྱིས་གནས་ལུགས་ངེས་ཅན་ཞིག་དང་སྐྱོན་
ཆ་འཇིགས་ཅན་ཞིག་རྙེད་དེ་བཤད་པའི་བསམ་འཆར་རང་རེད། །
དབང་ཤེད་དང་ཨུ་ཚུགས་ཀྱིས་གསོན་པའི་ཁོར་ཡུག་འདི་དང་
དུས་ཚོད་འདི་འདྲ་གྲང་མོ་ཞིག་གི་ནང་ནས་ཆེ་ཆེས་རྒྱུན་དུ་བཤད་
ཅིང་ཟླ་བ་ནི “བྱིས་པ་ཚོར་ཆད་དུ་མི་རུང་བ་ནི་སློབ་གསོ་དང་ཤེས་
རིག ཆེས་བཟང་བའི་ཀུན་སྤྱོད་དག་ཡིན་པ་ལས། གཅར་རྡུང་
དང་དམོད་ཚིག་སྟེ། དབང་ཤེད་ཀྱིས་བཏུམས་ ཤིང་བཙིར་བ་ནི་
169



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
--
-
-
-
བྱིས་པའི་འཇིག་རྟེན་ལ་མུན་པ་དང་གྲང་རླུང་ཕབ་པ་མིན་ནམ”ཟེར།
དེས་ན་ཁོས་ཆེས་གུས་འོས་པའི་ཕ་མ་དང་ཆེས་སྙིང་ཉེ་བའི་
སློབ་བུ་ཚོའང་རང་ཅག་གི་སེམས་ཁམས་དང་འབྲེལ་བའི་སྣང་བརྙན་
དེ་དག་གཏན་ནས་ཡིན་མི་སྲིད། །
-t't. /t=-F+
++.
་
་
“ལྕི་བ་བསྒྲོན་པའི་དུ་བ་གྲང་འཁྱག་བརྟོལ་བའི་དར་ཆ་ཡིན་
རུང/འོད་སྣང་མོག་པོའི་མེ་ལྕེ་སྦྲ་ནག་ཁོག་གི་སྙིང་ཆུང་ཡིན༼ང་ཚོས་
ཅི་ཞིག་གི་མཚམས་ནས༼ལས་དབང་གི་དཀར་ནག་ཉིན་མཚན་གྱི་
དབྱེ་ཐིག་ཡིན་པར་འཁྲུལ//” ཕྲན་གྱིས་ཆེ་ཆེའི་སྙན་ངག་གི་ཚིག་
དུམ་འདི《སྦྲ་ནག་དང་སྦྲེལ་བའི་ཚིག་ཚོགས》ལས་རྙེད་དུས་ཁོ་རང་
ལོ་ན་བཅུ་བདུན་ལས་མིན་ལ། ཁོས་བཤད་ན། “སྒྱུ་རྩལ་རིགས་
ཤིག་གི་མཐོ་རླབས་ནི་བསླུ་བྲིད་ཡིན་རུང་། དེས་ཚུལ་འཆོས་དང་
ལྐོག་གཡོ། ། ནག་ཉེས་དང་སྡིག་སྒྲིབ་དག་ཐལ་བར་བརླག་པ་ལས་
དུས་ཚོད་ལ་རྩེད་སྤྱད་དང་ཤེས་རབ་ལ་བརྙས་བཅོས་ཅི་ལ་བྱེད”ཟེར།
རླངས་འཁོར་ཞིག་མཐོང་ནའང་ཁྱི་ཚོགས་ཤ་ལ་རུབ་པ་ལྟར་
འདུ་ཞིང་འཚང་འོངས་པའི་གནས་འདིར་ཁྱོད་ཀྱིས་མི་གཟུགས་ལས་
འདས་པའི་གདོན་གཟུགས་ཤིག་ངོམ་རྒྱུ་ཟེར་ན། དེ་ནི་རྣམ་རྟོག་
དང་ལྟས་ངན་སློང་བྱེད་ཀྱི་རླུང་འཚུབ་ཅིག་སྤུར་འདོད་པ་ལ་གཡབ་
མོ་བྱེད་པ་ཅི་ནས་མིན། །
“རྒྱང་རིང་རྒྱང་རིང་ནས་ཁྱེད་ཀྱི་བསམ་ཡན་ལས་འདས་པའི་
རླུང་ནག་ཅིག་འཚུབ་བྱུང༌། དྲག་ཆར་ཞིག་བབས་བྱུང་། ཆེས་
170



，
སྒྲུང་གཏམ • མི་རྐྱང་ཡུལ་གྱུར་པ། །
ལེགས་པའི་རིག་པ་དང་དྲན་པ་ལྷག་མེད་དུ་འཁུར་ཉིན་ནས་ཁྱེད་
རང་ཤི་ཟིན། ཆེ་ཆེ།” གྲོང་ཁྱེར་ནས་འབྱོར་བའི་གྲོགས་པོའི་འཕྲིན་
ཡིག་དེ་ལག་ལ་མ་སོན་པར་ཆེ་ཆེ་རང་ཅག་གི་མཐོང་ལམ་ནས་་་་་
དམིགས་མེད་ངེས་མེད་དུ་ཡལ་སོང་།
ལྷ་སའི་གྲོང་ན་གསེར་མདོག་དང་ལང་ཚོས་བརྗིད་པ་པོ་ཏ་ལ་
ཡིན་ལ། ལྷ་སའི་གྲོང་ན་སྡུག་བསྔལ་དང་དཀའ་ཚེགས་ཀྱིས་འགྲེང་
བའང་པོ་ཏ་ལ་ཡིན། ཆེ་ཆེ་གནས་འདིར་སླེབས་དུས་གནས་གཞན་
ཞིག་གི་ཡོད་ཚད་བརྗེད་སོང་བའམ་དྲན་པ་སོས་པ་འདྲ་སྟེ“བཙུན་པ་
དང་མཇལ་བ། མཁས་པ་དང་བཟོ་བ། དམག་མི་དང་ལས་བྱེད།
ད་དུང་འཁྱམ་པོ་དང་ཇག་པ། འདི་དག་གིས་གྲུབ་པའི་པོ་ཏ་ལའི་
རྒྱབ་རི་ནི་ཕྲན་གྱི་བྲང་ཁོག་འདྲ”ཟེར། །
ཧ་ཅང་མག་མོག་ཡིན་པའི་ཁྱི་སྨྱོན་དེའི་རྐང་རྗེས་ཇི་མ་ཇི་་་
བཞིན་གླེང་བ་ནི་སྙིང་རྗེ་མེད་པའི་ལས་ཤིག་ཡིན་ན། ངའི་མིག་
ཟུང་ཡང་མཆི་མ་འཛིན་པའི་ཚོར་སྣང་གི་དཀར་ཡོལ་ཆ་གཅིག་དང་
-*/t=. t
.
ཆ
་
་
་
ཅི་ཁྱད།
i
“ཁྱོད་ཀྱིས་ཅི་ཡང་མི་མཐོང་དུས། མིག་འབྲས་ཀྱང་རྐང་
མཐིལ་ནས་བཞད་སྲིད་ལ། སྙིང་རྗེ་ཡང་རུས་པ་ཁོ་ནར་ཆགས་པའི་
འཇམ་ཤ་ཞིག་ཅི་ལ་མིན། དེ་ལྟར་ཡིན་ཚེ་མི་ཟེར་བའི་མིང་གི་སྲོག་
དེའང་སྔ་ས་སྔ་ས་ནས་ཤི་ཟིན” ཆེ་ཆེས་སེམས་རྩ་ནས་བྱུང་བའི་སྐད་
ཆ་འདི་འདྲ་ཞིག་གི་མཇུག་མ་སྒྲིལ་གོང༌། ཁོ་རང་རླུང་འཚུབ་ཅིག་
171



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གིས་ཤོག་སྐྱ་བཞིན་ཁུར་ལ། ཤུལ་ན་དྲི་མ་མེད་པའི་མེ་ཏོག་ཅིག་
རྙིད་འདུག
“ང་ཚོས་ཆེ་ཆེ་ཡང་བསྐྱར་མཐོང་ན། ཁོའི་མིག་འབྲས་ཀྱི་
གཏིང་ན་ལྟེམས་ལྟེམས་ཀྱིས་འཁྱིལ་བ་ཆུ་འཁྱག་ཡིན་ནམ་འོ་ཇ་ཡིན།”
གློ་བུར་བའི་མི་སྐད་འདིས་སྒྲུང་གཏམ་གྱི་མཇུག་ཟོས་སོང་། མཇུག་
ཟོས་སོང་།
2002ལོའི་ཟླ? ཚེས? ཉིན་གྱི«མཚོ་སྔོན་བོད་ཡིག་གསར་འགྱུར》ལས་བདམས།
172



སྒྲུང་གཏམ • འགྱོད་སེམས།
འགྱོད་སེམས།
ཀ་འཇམ་དབྱངས།
ང་རང་རྫོང་མཁར་དུ་སོང་ནས་ཉེར་མཁོའི་ཅ་ལག་ཁ་ ཤས་
ཉོས་རྗེས་རང་ཡུལ་དུ་ཕྱིར་ལོག་པ་ཡིན། གོམ་པ་བརྒྱ་ཕྲག་ཙམ་
ལས་མ་སོང་བར་གློ་བུར་དུ་ངའི་བཞོན་པའི་གཡག་གིས་མཇུག་མ་
ནང་ལ་བསྐུམས་ཤིང་རྣ་བ་ཀྲོར་སྐྱོར་བྱས། ངས་རྟབ་རྟབ་པོར་ཕྱི་
མིག་གིས་བལྟས་ཚེ། རྗེས་སུ་སྐྱ་མི་གསུམ་ཡོང་གི་ཡོད་པ་ལས་་་་
གཉིས་ནི་སྐྱེས་པ་དང་ཅིག་ཤོས་བུད་མེད་ཅིག་ཡིན་པ་མཐོང་བྱུང༌།
ཁོ་ཚོའི་བཞིན་རས་དཀར་ཞིང་རྟ་ལ་རྒྱ་སྒ་བསྟད་ཡོད་པར་བལྟས་ན་
ཁོ་ཚོ་ནི་རྒྱལ་ཁབ་ཀྱི་ལས་བྱེད་པ་ཡིན་པ་འདྲ། ཅི་ཡིན་མི་ཤེས་པར་
ངའི་སེམས་སུ་ཅུང་ཟད་བྱོལ་ཐུབ་ན་སྙམ་མོད། རྟ་འདོ་བའི་རྨིག་
སྒྲ་དེ་བསམ་དབང་མེད་པར་ངའི་གཞུག་ལ་བསྙེགས་ཟིན། སྐྱེས་པ་
བར་མ་དེས་པདྨ་མཚོ་ཞེས་ངའི་མིང་ནས་བོས་པ་ན་བུད་མེད་དེས
“ ཨ་ལ། པད་མཚོ་ཡིན་ནམ”ཞེས་དུང་དུང་གི་ཚུལ་གྱིས་དྲིས་བྱུང་
བས་ངའི་ལུས་ཡོངས་སྦྲིད་ཅིང་ངོ་ལ་ཆུ་ཁོལ་བླུགས་པ་བཞིན་ཚ་ལམ་
ལམ་དུ་གྱུར་པས་སྣ་ཕུ་ཐུང་གིས་ཅུང་ཟད་བཀབ་སྟེ“ཁྱེད་རྣམས་གང་
དུ་འགྲོ”ཞེས་ཚིག་ལྡབ་ལྡིབ་ཅིག་དབང་མེད་དུ་ངག་ལས་ཐལ་སོང་།
མ་གཞི་སྐྱེས་པ་དེ་ནི་རྒྱ་མཚོ་དང་བུད་མེད་དེ་ནི་སྒྲོལ་ལྷ་རེད། ཁོ་
གཉིས་ནི་སྔོན་ཆད་བདག་གི་འཛིན་གྲྭ་གཅིག་གི་སློབ་གྲོགས་དང་དགེ་
173



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྒན་གཅིག་གི་སློབ་མ་ཡིན་ནོ། །
སྒྲོལ་ལྷས་ང་ལ “ངེད་རྣམས་རྒྱ་མཁར་རུ་ཆེན་དུ་སོང་ནས་་་
འབྲོག་པའི་བུ་དང་བུ་མོ་སློབ་གྲྭར་ཞུགས་པའི་སློབ་གསོའི་བྱ་བ་བྱེད་
དུ་འགྲོ་རྒྱུ་ཡིན། དེ་ནས་བྱ་བ་བསྒྲུབས་རྗེས་ཁྱོད་ཚོའི་གསེར་ཐང་
རུ་ཆེན་ལའང་ ཡོང༌ རྒྱུ་ ཡིན” ཟེར། ངོ་ མི་ ཤེས་ པའི་ སྐྱེས་ པ་ དེ
“གསེར་ཐང་དང་རྒྱ་མཁར་གཉིས་ཐག་གང་ཉེ། ངའི་བརླ་དང་
རྐུབ་ན་སྟེ་འགྲོ་དཀའ་བ་འདུག” ཅེས་སྨྲས་པ་ན། སྒྲོལ་ལྷས“ད་
ནངས་ཚོགས་འདུའི་སྟེང་འུ་ ཅག་རྒྱ་མཁར་ལ་ སོང་རྗེས་ཕྱིར་ལོག་
སྐབས་གསེར་ཐང་བརྒྱུད་དགོས་ཞེས་ཅུས་ཀྲང་གིས་བཤད་པ་མ་་་
གོའམ། ང་ཚོའི་འབྲོག་ཕྱོགས་སུ་བྱ་བ་བསྒྲུབ་པར་འོངས་པའི་བློ་
མཐུན་ཁྱེད་ལྟ་བུ་ལ་མཚོན་ན་སྒོར་ཐེངས་གཅིག་འབུད་པའང་ཇི་
འདྲའི་དཀའ་ཚེགས་ཆེ་བ་ཞིག་རེད་ཨང་།” ཞེས་བཤད་པར་གཞིགས་
ན་ཁོང་ནི་ས་ཆ་གཞན་ནས་ཕེབས་པའི་བློ་མཐུན་ཞིག་ཡིན་པ་ཤེས་
ཐུབ། ཅུང་ཟད་སོང་རྗེས་རྒྱ་མཚོས“རེད་ཡ། དེ་རིང་ང་ཚོ་ལམ་
ཐག་ཅུང་རིང་བས་མྱུར་མོར་འགྲོ། པད་མཚོ། ངེད་ཅག་ཕྱིར་
གསེར་ཐང་བརྒྱུད་དུས་ངེས་པར་དུ་ཁ་བརྡ་བྱེད”ཟེར། ངས“ཡ་
ལགས། དེ་དུས་ངེས་པར་ངེད་ཚང་ལ་ཡོང་དགོས”ཞེས་སྤོབས་པ་
ཆེན་པོས་བཤད་པ་ན། སྒྲོལ་ལྷས་འཛུམ་དང་བཅས“ལོས་ཡོང་།
ལོས་ཡོང”ཟེར་བ་དང་མཉམ་དུ་གྱེས་འཚམས་འགའ་ཞུས་རྗེས་ཁོང་
གསུམ་སྔོན་དུ་བཞུད་སོང་།
“སློབ་གྲྭར་ཞུགས་པའི་སློབ་གསོའི་བྱ་བ་བྱེད་དུ་འགྲོ་རྒྱུ”ཞེས་
174



སྒྲུང་གཏམ • འགྱོད་སེམས།
པའི་སྐད་ཆ་དེ་སླར་ཡང་ངའི་རྣ་ལམ་དུ་ཐེངས་གཅིག་གྲགས་པ་དང་
འདྲ། དེ་དུས་ངའི་འདས་པའི་བྱ་བ་རྣམས་ལ་ལེར་དྲན་བྱུང༌།
འདས་པའི་ལོ་ཤས་སྔོན་དུ་ང་ཚོ་སློབ་ཆུང་ནས་མཐར་ཕྱིན་
པའི་སློབ་མ་སྐོར་ཞིག་རྫོང་མི་རིགས་སློབ་འབྲིང་དུ་རྒྱུགས་སྤྲོད་པར་
སོང་། སློབ་གྲྭ་དེའི་ར་བ་ནི་ནུབ་ཕྱོགས་ཀྱི་གཞུང་ལམ་བྱང་འགྲམ་
དུ་ཆགས་ཤིང་ཚར་དུ་དངར་ལ་དཀར་རྩི་བྱུགས་པའི་སློབ་ཁང་དང་
སློབ་མའི་ཉལ་ཁང༌། དགེ་རྒན་གྱི་བྱ་སྒྲུབ་ཁང་རྣམས་བལྟས་པ་
ཙམ་གྱིས་ཉམས་དགའ་བར་མངོན་འདུག་པར་མ་ཟད། ད་དུང་
རིག་གནས་ཀྱིས་ཐུགས་རྒྱུད་ཕྱུག་ཅིང་བྱམས་སེམས་ཀྱི་འོ་མཚོ་ཁོལ་
བའི་དགེ་རྒན་རྒན་གཞོན་མང་པོ་དང༌། གྱོན་གོས་གཙང་ཞིང་གུས་
ལུགས་ལྡན་པའི་སློབ་གྲོགས་ཕོ་མོ་མང་པོ་འདུ་འགོད་ལང་ལོང་དུ་
གཡོ་བ་ལ་བལྟས་ན་མ་འོངས་པའི་དོན་ཆེན་རྣམས་ཁོང་ཚོའི་ཕྲག་ཏུ་
བབས་ཡོད་པར་ངེས་སོ། ། སྐབས་དེར་ངའི་སེམས་ལ་རང་ཉིད་ཀྱང་
སློབ་གྲྭ་འདིར་ཞུགས་ཏེ་སློབ་སྦྱོང་གི་འཚོ་བ་རོལ་བའི་སྐལ་བ་བཟང་
པོ་ལྡན་ན་ཚེ་གང་གི་འདུན་མ་ཡིན་ལ། རྗེས་སུ་རང་རེའི་མི་རིགས་
ཀྱི་རྗེས་རབས་པ་རྣམས་ལའང་ཅུང་ཟད་ཕན་པའི་བྱ་བ་རེ་བསྒྲུབ་
ཐུབ་པར་སྙམ་སྟེ་དགའ་སྤྲོའི་ངང་ནས་རྒྱུགས་སྤྲོད་པའི་མཛད་སྒོར་
ཞུགས་སོ། །
ལོ་དེའི་དབྱར་གནང་གི་དུས་ཡུན་ནི་ཇི་འདྲའི་རིང་པོ་ཞིག་
རེད་ཨང་། ང་ནི་ཡུལ་དུ་ལོག་སྟེ་ཉིན་བཅོ་ལྔ་ཙམ་ལ་འབྲོག་ཕྱོགས་
ཀྱི་འཚོ་བ་སྤྱད་པ་དེ་ནི་དཀར་གསུམ་གྱི་བཟའ་བཏུང་མ་བྲལ་བ་དང༌།
175



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
-
དགུན་གསུམ་གྱི་གྲང་ངར་མ་མྱངས་པ་མ་གཏོགས་ལོ་འཁོར་གཅིག་གི་
ཚོར་སྣང་དངོས་སུ་བྱུང༌།
“པད་མཚོ། ཇ་བསྐོལ་ཡོད་དམ་རྟ་བཞོན་གཉིས་སླེབས་་
བྱུང” ཉིན་ཞིག་སྒོ་ཁར་འོ་མ་སྲུབ་བཞིན་པའི་ཨ་མས་དེ་ལྟར་དྲིས་
བྱུང་། །
“སུ་རེད། འུ་ཚང་ལ་ཡོང་བ་ཞིག་རེད་དམ” ཟེར་བཞིན་
སྒོར་བུད་པ་ན། སྐྱ་མི་གཉིས་ ཀྱང་ སླེབས་ ཟིན་པས། ཨ་མས་
“སྐལ་བཟང་ཧྲུའུ་ཅི་ལགས། ནང་ལ་ཕེབས་རོགས། དེ་རིང་
ཁྱེད་ངེད་ཚང་ལ་ཐེངས་དང་པོར་ཕེབས་པས་བཀའ་དྲིན་ཤིན་ཏུ་ཆེ”
ཟེར།
“ཡ་དེ་ལོས་ཡིན། དེང་སྐབས་ཏང་གི་སྲིད་ཇུས་བཟང་པོའི་
འོད་ཟེར་རང་རེའི་རྩྭ་ཐང་དུ་འཕྲོས་པས། ཚང་མས་སྤྱི་ཚོགས་རིང་
ལུགས་དེང་རབས་ཅན་དུ་འགྱུར་བའི་ལས་འགན་ཆེན་པོ་འཁུར་་་་
དགོས། དེ་ལྟར་བྱེད་པ་ལ་ཐོག་མར་ཚན་རིག་རིག་གནས་ཀྱི་ཆུ་
ཚད་མཐོ་བའི་ཤེས་ལྡན་མི་སྣ་འབོར་ཆེན་སྐྱེད་སྲིང་བྱེད་རྒྱུ་དང་ཐུན་
མོང་དང་མི་སྒེར་ཕྱུག་པོར་གཏོང་དགོས་པས་ཁྱོད་ཚང་ནི་རུ་ཆེན་
འདིའི་གནད་ཆེ་སའི་ཁྱིམ་ཚང་དུ་དམས་པ་ཡིན། དེ་བས་སང་ལོར་
ཐོན་སྐྱེད་འགན་ཁུར་ལམ་ལུགས་ལག་ལེན་དུ་བསྟར་དགོས་པས་་་
བསམ་བློའི་ཐོག་གྲ་སྒྲིག་བྱེད་དགོས། ད་དུང་དགའ་འོས་པ་ཞིག་ལ་
བུ་མོ་པད་མཚོ་ད་རེབ་རྫོང་ཡོངས་ཀྱི་རྒྱུགས་འབྲས་ཨང་དང་པོ་ཐོབ་
མཁན་ཡིན་པས་ཉིན་བཅོ་ལྔའི་རྗེས་སུ་རྫོང་ཐོག་ཏུ་སོང་ནས་འབྱོར་
176



སྒྲུང་གཏམ • འགྱོད་སེམས།
ཐོ་འགོད་དགོས” ཟེར་བས། བདག་ལ་སྨྲ་མི་ཤེས་པའི་དགའ་སྤྲོ་
དང་སླར་ཡང་དུས་ནམ་ཞིག་འབྱོར་ཐོ་འགོད་དགོས་པ་སོགས་བསྐྱར་
འདྲི་ཐེངས་གཅིག་བྱས།།
ཨེ་མ། ལོ་ངོ་གཅིག་ལ་སློབ་འབྲིང་གི་འཚོ་བ་རོལ་བའི་ནང་
སྣང་མེད་དུ་བཞག་པའི་རྒྱུན་ལྡན་གྱི་ཉི་མ་རེ་རེའི་ལས་འགན་ཏེ།
ཞོགས་པར་སྔ་མོར་ལངས་ནས་བྱིའུ་ཅོ་ཀའི་སྐད་སྙན་ལ་འགྲན་བཞིན་
ཀློག་འདོན་བྱེད་ པའི་ སྐབས་དང༌། གྲལ་དག་ཅིང་མཉམ་པོར་་་
བསྒྲིགས་ཏེ་ཞོགས་རྩལ་སྦྱོང་བའི་དུས། དྭངས་ཤིང་གསལ་བ་དང་
དབེན་ཐིང་ཐིང་གི་སློབ་ཁང་ནང་དུ་བློ་རིག་གཅིག་ཏུ་བསྒྲིམས་ཏེ་
དགེ་རྒན་གྱི་སློབ་ཁྲིད་ལ་ཉན་པའི་སྐབས། དཀར་ཞིང་གསལ་བའི་
གློག་འོད་འོག་ཏུ་མཚན་མོའི་རང་སྦྱོང་བྱེད་པའི་དུས། སྙིང་ཉེ་ཞིང་
མཛའ་བརྩེ་ལྡན་པའི་སློབ་གྲོགས་སྒྲོལ་ལྷ་སོགས་དང་ལྷན་དུ་འདྲི་གཞི་
སྣ་ཚོགས་ལ་བསམ་གཞིགས་བྱེད་པའི་སྐབས ...... སོགས་རེ་རེ་་་་
བཞིན་ཡིད་ལ་ཤར་བ་ན་དེ་དག་ནི་རང་ཉིད་ལ་མཚོན་ན་ཚེ་གང་གི་
ཆེས་སྤྲོ་སྐྱིད་ལྡན་པ་དང་གཟི་བརྗིད་ཆེ་བའི་ལོ་ཞིག་རེད་ཨང….....།།
ཡིན་ན་ཡང་དུས་ཀྱི་འཁོར་ལོ་དང་བསྟུན་ནས་ཕྱི་ལོའི་དབྱར་
གནང་གི་སྐབས་ལ་སླེབས་སོང་། ངེད་ཅག་སློབ་མ་སྐོར་ཞིག་སློབ་
གྲྭའི “ཤར་རླུང”རྟགས་ཅན་གྱི་རླངས་འཁོར་ལ་བསྡད་དེ་ཤར་ལྷོའི་
གཞུང་ལམ་བརྒྱུད་ནས་སོང་ཙ་ན་གཡུ་ཡི་མདངས་ལ་འཁུ་བའི་རྩྭ་
ཐང་དུ་མིག་དབང་འཕྲོག་པའི་མེ་ཏོག་སྣ་ཚོགས་ཀྱིས་རང་རང་གི་
མཛེས་ཆོས་ངོམ་སྟེ་རྐང་དྲུག་བུང་བའི་ཁྱུ་ཚོགས་མགྲོན་དུ་བསུ་བ་
༥
177



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དང་། རྟ་ནོར་ལུག་གསུམ་གྱིས་རི་ལུང་གཏམས་ཤིང་ངོམས་པ་མེད་
པར་རྩྭ་ཆུ་ལོངས་དུ་སྤྱོད་བཞིན་པའི་རྗེས་ན་བློ་རིག་བསྒྲིམས་ཤིང་
གཞོན་ཤ་དོད་པའི་རྫི་བོ་ཚོས་བྲེལ་འཚུབ་ཀྱི་ངང་ནས་སྐོར་རྒྱུག་བྱེད་
པ་ལ་བལྟས་ན་ཐོན་སྐྱེད་འགན་ཁུར་ལག་བསྟར་བྱས་པའི་འབྲས་བུ་
ལས་འབྲོག་པ་མང་ཚོགས་ལ་སྔར་དང་མི་མཚུངས་པའི་བརྩོན་སེམས་
ཤིག་བྱུང་ཡོད་ པ་མཚོན་ཐུབ། ད་དུང་རུ་འདབས་རེ་རེ་བཞིན་
བརྒྱུད་པ་ན་གདོང་ལ་ནག་དྲེག་ཆགས་ཤིང་རྐང་པར་སེར་ག་གས་
པའི་བྱིས་པ་སྐོར་དང་སྐོར་བྱས་ནས་རླངས་འཁོར་འགྲམ་དུ་རྒྱུགས་
ཡོང་བར་བལྟས་ན་རང་རེའི་འབྲོག་ཕྱོགས་འདིར་ད་དུང་སློབ་ལོ་རན་
པའི་བྱིས་པ་སྐོར་ཞིག་སློབ་གྲྭར་ཞུགས་ཐུབ་མེད་པ་དང་ཚན་རིག་གི་
མཐོང་རྒྱ་ཧ་ཅང་ཆུང་བ་མངོན་འདུག
བདག་ཀྱང་རང་ཁྱིམ་དུ་ལོག་སྟེ་དགའ་སྤྲོའི་ངང་ཇ་འཐུང་་་་
བཞིན་སློབ་མཇུག་སྤྱི་སྡོམ་རེའུ་མིག་བླངས་ཏེ་སློབ་གྲོགས་ཡོངས་ཀྱི་
ཁྲོད་ནས་ངའི་བསླབས་འབྲས་བཟང་ཚུལ་དང་སྐར་གྲངས་མཐོ་ཚུལ་
སོགས་ཁྱབ་བསྒྲགས་དང་བཟང་བསྟོད་བྱས་པའི་ཚུལ་རྣམས་རེ་རེ་
བཞིན་བཤད་པ་ན། ཐབ་ཀའི་གཡོན་ཕྱོགས་སུ་མ་ཎི་སྐོར་བཞིན་
པའི་ཨ་མེས་ཀྱིས་གློ་བུར་དུ་གདོང་མདོག་འགྱུར་ཏེ “བུ་མོ། ལམ་ལ་
མ་བུད་གོང་གནམ་ལ་ལྟ་དགོས། བྱ་བ་མ་བསྒྲུབ་གོང་དཔྱད་པ་
གཏོང་དགོས། འུ་ཚང་གི་གྲལ་རིམ་མི་བཟང་བ་ཁྱོད་ཀྱིས་བརྗེད་
སོང་ངམ། ནམ་ཞིག་གྲལ་རིམ་འཐབ་རྩོད་ཀྱི་གནས་ཚུལ་གསར་བ་
ཞེས་ཚིག་གཅིག་གིས་ཁྱོད་རང་ཁ་གྲག་རྒྱུ་མེད་པ་ཞིག་བྱས་ན་འགྱོད་
178



-
-
--
སྒྲུང་གཏམ • འགྱོད་སེམས། །
ཀྱང་འཕྱིས་སོང་བས། རང་ཚོད་ཟིན་ན་བཟང་།། ཟ་རྒྱུ་འཐུང་རྒྱུ་
ལ་སྡུག་མི་དགོས་པར་ཕྱུགས་ཟོག་འཚོ་སྐྱོང་བྱས་ནས་སྡོད་ཐུབ་ན་
གང་ལས་ཀྱང་ལེགས་པས་དྲན་རྒྱུ་མ་མང་བར་བླ་མ་རིན་པོ་ཆེ་ལ་སྙིང་
ནས་གསོལ་བ་ཐོབས་དང་ཕན་པ་དེ་ཆེ”ཞེས་ཟེར། ངས་དེ་ལ་དག་
སེལ་བྱེད་འདོད་ཀྱང་ཨ་མས་ཁ་བཙད་དེ “སློབ་སྦྱོང་གི་འབྲས་བུ་
བཟང་ནའང་ཆོག་ལ་མ་བཟང་ནའང་ཆོག ད་རེབ་གང་ལྟར་ཡང་
ཁྱོད་ཕྱིར་སློབ་གྲྭར་འགྲོ་རུ་འཇུག་རྒྱུ་མིན། ད་ལོའི་དགུན་གནང་
སྐབས་སུ་ཡང་ཁྱོད་ཚོ་འཁྱམས་ཤིང་ལྡོམ་པ་མ་ཡིན་ནམ”ཟེར་བ་གོ་
མ་ཐག་ངའི་སྙིང་ལ་གྲི་བཙུགས་པ་བཞིན་ཅུང་ཧད་དེ་ལུས་པ་ན།
ཡང་ཨ་མེས་ཀྱིས“བུ་མོ་བསམ་བློ་ཐོངས་དང་། འུ་ཚང་ནི་འཇིག་
རྟེན་རྙིང་བ་ནས་རྟ་ནོར་ལུག་གིས་སྒོ་ཁ་གང་ཞིང་ཟས་དང་ཟ་མས་སྦྲ་
ནང་གང་བའི་ཁྱིམ་ཚང་ཞིག་ཡིན་ན་ཡང་ད་ལྟའི་བར་དུ་ཡིག་ངོ་ཆོད་
པ་གཅིག་ཀྱང་བྱུང་མ་མྱོང་ལ་དགོས་པའང་མི་འདུག ད་ལྟའི་ལས་
བྱེད་པ་རྣམས་ཀྱང་དེ་ནང་བཞིན་རེད། ཡོན་ཏན་གྱིས་ ཅི་བྱེད།
ཁྱད་པར་དུ་ཁྱོད་ནི་བུ་མོ་ཞིག་ཡིན་པས་ནོར་བཞོ་འདོགས་དང་ཁྱིམ་
ལས་རེ་བྱས་ན་བཟང་བ་མ་གཏོགས་ཡི་གེ་ཤེས་ན་དགོས་པ་གང་ཞིག་
ཡོད། དེ་བས་སྔ་ས་ནས་མག་པ་བཟང་པོ་ཞིག་བཙལ་ཏེ་ཕྱུགས་
འཚོ་སྐྱོང་བྱེད་རྒྱུ་དང་སྒོར་མོ་མང་པོ་བསགས་ནས་བྱམས་སྐུ་བཞེངས་
པར་དཀར་ཐིགས་རྒྱག་དགོས། ང་ཡང་མི་རྒན་ལ་ཁའི་ཉི་མ་དང་
འདྲ་བས་ད་རེབ་ངའི་ཁ་ལ་ཉོན” ཟེར། ངས “དེ་ལྟ་ག་ལ་ཡིན།
དེང་སྐབས་ཏང་གི་སྲིད་ཇུས་བཟང་པོའི་བཀའ་དྲིན་ལས་མི་དམངས་
179



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཀྱི་འཚོ་བ་ལེགས་བཅོས་བྱས་པ་དང་རང་རེའི་མི་རིགས་ཀྱི་རིག་་་་
གནས་སློབ་ གསོ་ གོང་དུ་སྤེལ་བཞིན་ པའི་ སྐབས་ ཡིན་ པས་ ང་ཡང
......”ཞེས་ཚིག་མཇུག་མ་རྫོགས་པར“བཤད་མི་དགོས” ཞེས་ཨ་
མས་ངའི་སྐད་ཆའི་མཚམས་བཅད་དེ “ ད་རེབ་ཨ་མེས་ཀྱི་ཁ་ལ་ཉོན་
ཅིག གལ་ཏེ་ཁྱོད་ཀྱིས་ད་ནས་བཟུང་སློབ་སྦྱོང་གི་སྐོར་ལ་ཚིག་
གཅིག་བཤད་ཚེ་ང་ལྕེབས་རྒྱུ་མིན་ན་དཀོན་མཆོག་གསུམ”ཟེར་ནས་
ཚིག་རྔ་མནའ་ཡིས་བསྒགས་སོང་། ཀྱེ་མ། ད་ནི་ཁོང་གཉིས་ཀྱི་
སྐད་ཆ་ལ་བརྟགས་ན་ངའི་འོད་སྟོང་འཕྲོ་བའི་མདུན་ལམ་དེ་དོག་
ཅིང་ནག་པའི་མུན་ཀྱོག་ཅིག་ཏུ་མི་བསྒྱུར་ཀ་མེད་རེད་སྙམ་བཞིན་
ཚིག་གི་མཐའ་མ་འགགས་སོང་། ཨ་མས་ད་དུང“སྐལ་བཟང་ཧྲུའུ་
ཅི་ཟེར་བའི་ལྟས་ངན་དེས་ད་རུང་བུ་ཆུང་དོན་གྲུབ་ཀྱང་སློབ་གྲྭར་
སོང་ན་བཟང་ཚུལ་མང་པོ་བཤད་བྱུང༌། ཁོ་ཡང་གཏན་ནས་འགྲོ་
རུ་འཇུག་རྒྱུ་མིན”ཞེས་ཚིག་ཐག་བཅད་ནས་སྨྲས། །
ཨེ་མ། འཇིག་རྟེན་གྱི་བྱ་བ་ནི་ཇི་འདྲའི་མི་རྟག་པ་ཞིག་རེད་
ཨང་། ན་ནིང་གི་དགའ་སྤྲོ་དེ་ད་ལྟའི་སྡུག་བསྔལ་དུ་གྱུར་པ་དང་
སྐལ་བཟང་ཧྲུའུ་ཅི་ཟེར་བའི་མགྲོན་པོ་རྩིས་ཅན་དེ་ད་ལྟ་ལྟས་ངན་དུ་
འགྱུར་ དོན་ ཅི་ ཡིན། བྱམས་ སྐུ་ དགོན་ པ་ གང་དུ་བཞེངས་ སམ།
བདག་ཅག་སྔོན་ཐོན་གྱི་སློབ་མ་ཁ་ཤས་དགུན་གནང་གི་སྐབས་དང་
བསྟུན་ནས་ཚོགས་འདུ་དང་ལྟ་ སྐོར་ལ་ སོང་བར “འཁྱམས་ལྡོམ”
ཟེར་དོན་ཅི་ཡིན་ནམ། རྐྱེན་འདི་དག་ནི་སྐབས་དེར་ངས་ངོ་མ་
དཔག་པར་དཀའ་བའི་དོན་ཆེན་ཞིག་རེད། ཡིན་ནའང་བདག་
-*/t=. t
.
ཆ
་
་
་
_180



སྒྲུང་གཏམ • འགྱོད་སེམས།
ཡུལ་དུ་བསྡད་དེ་དུས་ཡུན་ཅུང་རིང་པོར་འགྱངས་པའི་ནང་གནས་
ཚུལ་དེ་རྣམས་ཀྱང་མཐིལ་རྟོགས་བྱེད་ཐུབ་སོང་།
དེ་ཡང་ང་སློབ་གྲྭ་དང་བྲལ་ནས་དུས་ཡུན་ཟླ་བ་གསུམ་ལྷག་
འདས་རྗེས་ཨ་མས་ང་ལ་སྔོན་ཆད་ཀྱི་གསང་བ་ཞིག་ ཐལ་ བ་ལས།
ན་ནིང་གི་ད་ཚོད་ཅིག་ལ་ཁམས་ཕྱོགས་ནས་ཡིན་ཟེར་བའི་བླ་མ་ཞིག་
ཕེབས་པ་དང་ཁོང་གིས་ངོ་མཚར་ཆེ་བའི་གྲུབ་རྟགས་སྣ་ཚོགས་བསྟན་
པར་མ་ཟད་ད་དུང་ལུང་བསྟན་ཡང་མང་པོ་གནང་ཚུལ། ཐ་ན
“དུས་ངན་ཚེ་ལོ་བཅུ་བ”ཡང་མྱུར་དུ་སླེབས་རན་པས་དེ་བཟློག་ཆེད་
ཁོང་གིས་དཀའ་སྤྱད་ཀྱིས་སྒྲུབ་པ་བྱས་ཚུལ། ད་དུང་རྗེ་བཙུན་
བྱམས་པའི་སྐུ་འདྲ་ཆེན་པོ་ཞིག་བཞེངས་རྒྱུ་ཡིན་ཚུལ། བྱིས་པ་
རྣམས་གུང་ཁྲན་ཏང་གི་སློབ་གྲྭར་སོང་ན་མི་བཟང་ཚུལ། ཨ་མེས་
ཀྱིས་ཁྱིམ་འདི་ཁོང་གི་སྦྱིན་བདག་བྱེད་རྒྱུ་ཡིན་ཚུལ་སོགས་རེ་རེ་
བཞིན་ཐོས་པས་ངའི་སེམས་སོམ་ཉིའི་དྲ་བར་ཚུད་དེ་བླ་མ་རིན་པོ་ཆེ་
ཟེར་བ་དེའི་མཛད་པ་དང་ལོ་ཤས་སྔོན་ལ་འདིར་ཕེབས་པའི་གུང་
ཐང་ཚང་གི་མཛད་པ་གཉིས་མི་བསྡུར་ཀ་མེད་བྱུང་། གུང་ཐང་
རིན་པོ་ཆེས་ངོ་མཚར་ཆེ་བའི་གྲུབ་རྟགས་དེ་རིགས་མི་སྟོན་ལ་ལུང་
བསྟན་ཡང་མི་གསུང་། ཁོང་གིས་ཡང་དང་ཡང་དུ་གསུང་བ་ནི་
རྗེས་རབས་པ་རྣམས་སློབ་གྲྭར་མངགས་རྒྱུ་དེ་ཡིན་ན། ད་ལྟ་རང་
ཅག་གི་བླ་མ་རིན་པོ་ཆེའི་བཀའ་སློབ་རིང་དུ་བོར་ཏེ་ངོ་མི་ཤེས་པའི་བླ་
མ་ཞིག་གཙུག་ཏུ་བཀུར་བ་ནི་ཅི་ཡིན་ནམ། ཡིན་ནའང་རང་གི་
དྲན་ཚུལ་རྣམས་ཨ་མེས་དང་ཨ་མ་ལ་བཤད་ན“ཞི་ལའི་མཇུག་མར་
181



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བྱི་བ་བསྙབས”པའི་སྤུན་དུ་འགྱུར་བས་རེ་ཞིག་མི་འཇོག་ཐབས་མེད་
བྱུང་།
སྟབས་ལེགས་པ་ཞིག་ལ་ཉིན་ཤས་ལས་མ་འགྱངས་པར་བླ་ཆེན་
དེ་ངེད་ཚང་ལ་དངོས་སུ་ཕེབས་པར་མ་ཟད་གསུང་གླེང་དང་གྲུབ་
རྟགས་སྟོན་པའི་མགོ་བརྩམས། དེ་ཡང་ཁོང་ཕེབས་པའི་ཕྱི་ཉིན་གྱི་
ཉིན་གུང་ངེད་ཚང་གི་བཟའ་མི་རྣམས་ཁྱིམ་དུ་འདུས་ཚེ་ཁོང་ཐབ་
ཀའི་ཡར་རྒྱུད་ཀྱི་མཆོད་ཁྲིའི་འགབ་ཏུ་བཞུགས་ཤིང་མདུན་དུ་ཧ་ཡང་
ལས་ གྲུབ་ པའི་ སྡེར་མ་ཆེན་པོ་ཞིག་གི་ནང་དུ་རྩམ་པས་ལས་པའི་་
གཏོར་མ་ཆུང་ཆུང་ལྔ་ཡོད་པ་དང༌། ཕྱག་གཡོན་པར་འཁར་རྔ་
ཞིག་དང་གཡས་པར་ལྕགས་དབྱུག་ཅིག་བསྣམས་ནས་སྒྲ་གསལ་ལ་མི་
གསལ་གྱིས་གཏོར་འདོན་གནང་བཞིན་དུ་སྐབས་འགར“ཧཱུཾ་ཧཱུཾ། ཕཊ་
ཕཊ” ཅེས་པ་ཞིག་སྐད་མགོ་མཐོ་རུ་གཏོང་བ་དང་ལྷན་དུ་ལྕགས་
དབྱུག་དེས་འཁར་རྔའི་སྟེང་ལ་བརྡུངས་པ་ན་སྡེར་མའི་ནང་གི་གཏོར་
མ་རྣམས་ངོ་མ་མཆོང་ལྡིང་བྱེད་བཞིན་འདུག སྐབས་དེར་ཨ་མེས་
དང་ཨ་མ་གཉིས་ནི་ལག་ཟུང་ཐལ་མོ་སྦྱར་ཏེ་བྲང་ཁར་བཙུགས་ནས་
སྐད་ཅིག་ཀྱང་མི་འགུལ་བར་འདུག་ལ་ཕུ་བོ་དང་སྲུ་མོས་ནི་ཕྱག་་
འཚལ་བཞིན་འདུག བདག་ཧ་ཅང་ངོ་མཚར་ཏེ་ཅི་བྱེད་མེད་པར་
ལུས་པ་ན་ཨ་མས་ང་ལ “ བྱོལ་སོང་། མྱུར་དུ་ཕྱག་ཚོལ” ཟེར་བ་
དང་ང་ལ་ཡང་རང་དབང་མེད་པར་དད་པ་དང་སྔར་ལོག་ལྟ་བྱས་
པར་འགྱོད་སེམས་ལྷན་ཅིག་ཏུ་སྐྱེས་སོ། ། ཁོང་གིས་གསུང་བཤད་
གནང་རྗེས་ཨ་མེས་ཀྱིས་ཁྱིམ་གྱི་གནས་ཚུལ་དང་སླད་ནས་བཅའ་བ་
182



སྒྲུང་གཏམ • འགྱོད་སེམས། །
གང་དག་ཡོད་ཚུལ་སོགས་ཞུས་པ་ན། ཁོང་གི་དཀར་ཞིང་གསལ་
བའི་ཞལ་རས་ལ་འཛུམ་པའི་མདངས་ཀྱིས་ཁེངས་ཤིང་དཀར་ལ་་་
དམར་བའི་མིག་ཟུང་དེ་བདག་གི་ངོ་ལ་ཅུང་ཟད་བཙུགས་པ་དང་
ལྷན་དུ “མཚན་མོར་བདག་གིས་ སློབ་དཔོན་གྱི་སྐུ་ལ་ལུང་ཞུས་ན་
གསུང་ངེས་ཡིན” ཞེས་གསུངས་པས་ངའི་སེམས་ལ་ཁོང་ལ་ད་དུང་
སློབ་དཔོན་གྱི་སྐུ་ལ་གསུང་འབྱོན་དུ་འཇུག་རྒྱུའི་གདམས་ངག་ཀྱང་
ཡོད་པ་རེད། ད་རེབ་ང་ལ་གཟིགས་པ་ནི་སྔར་ལོག་ལྟ་བྱས་པ་་
མཁྱེན་པས་ཡིན་རྒྱུ་རེད། དུད་འགྲོ་བདག་ལྟ་བུར་མིག་ཡོད་ཀྱང་
དམ་པ་ངོ་མི་ཤེས་པ་ནི་ངོ་མ་འགྱོད་སེམས་སྐྱེ་དགོས་པ་ཞིག་མ་ཡིན་
ནམ་སྙམ་བཞིན་མཚན་མོའི་མཛད་པར་ཞེ་སྒུག་བྱས་སོ། །
ངེད་ཚང་གི་མཆོད་ཁྲིའི་སྟེང་གི་རྒྱུན་ལྡན་གྱི་མཆོད་པ་ཡོངས་
རྫོགས་བླངས་ཏེ་སློབ་དཔོན་པད་མའི་སྐུ་འདྲ་ཆུང་ཆུང་ཞིག་བཞག་
ཡོད་པའི་མདུན་དུ་མར་མེའི་ཀོང་བུ་གསུམ་ལས་འོད་ཟེར་འཕྲོས་པ་
མ་ གཏོགས་ གཞན་ པའི་ འོད་ སྣང་ ཅི་ ཡང་ མཐོང་ རྒྱུ་ མི་ འདུག་
སྐབས་དེར་བླ་མ་རིན་པོ་ཆེས་མཆོད་ཁྲིའི་མདུན་དུ་པུས་མོ་བཙུགས་
ཏེ་འདི་སྐད་དུ། ངེད་ཀྱི་སྦྱིན་བདག་དམ་པའི་ཁྱིམ་གཞི་འདིར། །
ད་ནས་རྐྱེན་ངན་བར་ཆད་ཅི་མཆིས་སམ། ། གལ་ཏེ་མཆིས་ན་ཟློག་
ཐབས་གང་དག་ཡོད། ། བཀའ་ངག་ལུང་བསྟན་ཅི་གསུང་དང་ལེན་
ཞུ། །ཞེས་ཞུས་པ་ན་གསལ་ལ་མི་གསལ་བའི་མར་མེའི་སྣང་བའི་འོག་
གི་སྐུ་འདྲ་དེས་ཁོང་གི་སྐད་གདངས་ལས་ཅུང་དམའ་བའི་ཚུལ་གྱིས་
དངོས་སུ་གསུང་རྒྱུར། མི་ཕྱེད་དད་པ་ཅན་གྱི་སྦྱིན་བདག་ལ། །མི་
183
ཟ་# ་་་་་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འོས་རྐྱེན་ངན་ཆེན་པོ་མི་མངའ་ཡང་། །པད་མའི་མིང་ཅན་བླ་མའི་
ཞབས་རྗེས་སུ། ། མ་ ཁྲིད་མི་བཟློག་ལྔ་བའི་ལམ་དུ་འགྲོ། ། ཞེས་་་་
གསུངས་པ་ན་བདག་རེ་ཞིག་ཅི་བྱེད་འདི་བྱེད་མེད་པར་མིག་ཅེར་
རེར་ལུས་ཙ་ན། ཨ་མེས“ལྔ་བའི་ལམ་ཞེས་པའི་དོན་ཅི་ཡིན”ཞེས་
དྲིས། བླ་མས“བུ་མོ་པད་མཚོ་སློབ་གྲྭར་སོང་བས་ཁོ་མོས་ཀྱང་ཤེས་
ངེས་རེད” ཟེར། ངས“འཆི་བའི་དོན་ཡིན” ཞེས་སྨྲས་ཚེ། ཨ་
མས་བླ་མར་ཕྱག་འཚལ་བཞིན “རིན་པོ་ཆེ་མཁྱེན། ཁོ་མོའི་ཚེ་ལ་
བར་ཆད་མེད་ན་ད་དུང་ཅི་གསུང་བསྒྲུབ་ངེས་ལགས”ཞེས་ཞུས་པ་
དང་ང་ལ“བུ་མོ། ཁྱོད་སློབ་གྲྭར་མ་སོང་བ་ནི་བསོད་ནམས་ཆེ།
ད་ནི་ཁྱོད་ཀྱི་ཚེ་ལ་བར་ཆད་མི་འོང་བའི་ཆེད་དུ་བླ་མ་རིན་པོ་ཆེའི་
རྗེས་སུ་འབྲངས་ནས་སོང་།” ཟེར་བས་ངས་ཀྱང་རེ་ཞིག་ཅི་ཞིག་བྱེད་
དགོས་མ་ཤེས་པར་ལུས་སོ། །
ཕྱི་ཉིན་རུ་སྐོར་འདིའི་སྐྱེ་བོ་ཕོ་མོ་མང་པོ་ངེད་ཚང་གི་སྒོ་ཁར་
འདུས་ནས་བླ་མར་མཇལ་རྗེས་ཡང་ཁ་སང་གི་ཆོ་ག་བཞིན་གཏོར་
འདོན་བྱེད་སྐབས་མི་མང་པོ་དད་པ་སྐྱེས་ཤིང་ཐ་ན་མིག་ཆུ་ཡང་་
བཞུར་བཞིན་འདུག སྐབས་དེར་མི་ཚོགས་ཀྱི་དཀྱིལ་དུ་གབ་པའི་
སྐལ་བཟང་ཧྲུའུ་ཅི་དང་དགེ་བཤེས་བསྟན་འཛིན་རྣམ་གཉིས་གློ་བུར་
དུ་ཡར་ལངས་ཏེ་བླ་མའི་མདུན་གྱི་སྡེར་མའི་ནང་གི་གཏོར་མ་གཅིག་
བླངས་ནས་ལག་པས་བཅག་ནས་བཤད་རྒྱུར། “ཡུལ་མི་རྣམ་པ་ཚོ།
དེང་སྐབས་ཏང་གི་ཆོས་ལུགས་དད་མོས་ཀྱི་སྲིད་ཇུས་དངོས་འབེབས་
བྱས་ཏེ་ཆོས་དད་མང་ཚོགས་ཀྱིས་རང་རང་གི་འདོད་པ་ལྟར་ཆོས་
184
ཀ
་སt+ ：་



--
-
སྒྲུང་གཏམ • འགྱོད་སེམས།
ལུགས་ཀྱི་ཆོ་ག་སྣ་ཚོགས་བྱེད་ པའི་ སྐལ་བ་བཟང་པོ་ལྡན་ནའང་།
མང་ཚོགས་ལ་མགོ་སྐོར་བཏང་སྟེ་མི་རྒྱུ་གཡོ་འཕྲོག་བྱེད་པའི་མི་ངན་
འདི་ལྟ་བུའི་གཡོ་འོག་ཏུ་ཚུད་ག་ལ་རུང་། ཁྱོད་ཚོས་ལྟོས་དང་།
གཏོར་རྩམ་ཆུང་བ་འདི་དག་གི་ནང་ལ་རྡོ་ཁབ་ལེན་རྡོག་པོ་རེ་་་་
བཏུམས་ཡོད་པས། ལག་གི་ལྕགས་དབྱུག་འདི་ཐད་གར་ཁྱེར་ན་རྡོ་
ཁབ་ལེན་གྱི་ནུས་པ་ལས་གཏོར་མ་འགུལ་བ་ཡིན། ད་དུང་སྐུ་་་
འདྲར་གསུང་འབྱོན་དུ་འཇུག་པ་ནི་ཚན་རིག་གི་གློག་ཆས་བཀོལ་ནས་
ཆོས་ལུགས་ཀྱི་ཆོ་ག་བྱེད་པ་ཞིག་ སྟེ། སྐུ་འདྲ་འདིའི་ཁོག་ན་སྒྲ་་
འབེབས་ཀྱི་འཕྲུལ་ཆས་ཆུང་ཆུང་ཞིག་ཡོད་པས་ཀྱང་མཚོན་ཐུབ”
ཅེས་ བཤད་ བཞིན་ སྐུ་འདྲའི་ནང་ གི་ འཕྲུལ་ ཆས་ ཕྱིར་ ཕྱུང་ བ་ན།
དེར་འདུས་པའི་མི་ཚོགས་རྣམས་རྨོངས་གཉིད་ལས་སངས་པ་ལྟར་
དད་པའི་སྤུ་ལོང་གཡོས་པ་དེར་ཞེ་སྡང་གི་མེ་ལྕེ་འབར་ནས་མི་ངན་དེ་
སྤྱི་བདེ་ལས་ཁུངས་ལ་སྐྱེལ་རྒྱུའི་ཐག་བཅད་དོ.….....
“ཨ་ཅེ་སླེབས་བྱུང་། ཨ་ཅེ། ང་ལ་དཔེ་ཆ་ཉོས་ཡོད་དམ”
དབྱར་གནང་ལ་ཡུལ་དུ་ཡོང་བའི་ནུ་བོ་དོན་གྲུབ་ཀྱིས་ང་རང་བོས་པ་
ན་ངས་ད་གཟོད་རང་ཁྱིམ་གྱི་སྦྲ་འདབས་སུ་སླེབས་པ་ཤེས་སོ། །
1986ལོའི《སྦྲང་ཆར》དེབ་བཞི་པ་ལས་བདམས།
ལས
185



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྒྱུ་དང་བུ།
སྐར་མ་དོན་གྲུབ།
རྒད་པོ་མཆོག་གྲུབ་ཀྱིས་ཤོག་སྒོར་མང་པོ་ཞིག་གི་གྲངས་ཀ་
བརྩི་མཚམས་བཞག་སྟེ་གདོང་ལ་ཡིད་ཚིམ་པའི་མདངས་ཤིག་ཤར་
ནས་ས་རྡུལ་དང་དུད་དྲེག་ཆགས་པའི་ཀོ་སྒམ་ཞིག་གི་ཁ་ཕྱེས་ནས་
སྒོར་མོ་དེ་དག་ནང་དུ་བཞག་སྟེ་ལྡེ་མིག་ཟད་པོ་དེ་རང་ཉིད་ཀྱི་སྐེ་ལ་
འདོགས་ཞོར་དུ་རང་གི་བློ་ངོར་བྱང་བའི་ཁ་ཏོན་དེ་བཏོན་བྱུང་།
གཅིག
ཉེ་བའི་ལོ་འགའི་རིང་ལ་རྒད་པོ་མཆོག་གྲུབ་ཚང་ཡང་ཁྱིམ་
ཚང་གཞན་དག་དང་འདྲ་བར་གསོག་དངུལ་སྒོར་ཁྲི་ལྷག་ཡོད་པའི་
ཁྱིམ་ཚང་ཕྱུག་པོ་ཞིག་ཏུ་གྱུར་འདུག
རྒད་པོ་མཆོག་གྲུབ་ད་ལོ་ལོ་ན་དྲུག་ཅུ་ལྷག་ཡིན་ལ་ཆུང་ངུའི་
དུས་སུ་དགོན་པ་ཞིག་ཏུ་དགེ་ཚུལ་གྱི་སྡོམ་པ་བླངས་ཏེ་གྲྭ་པ་བྱས།
ཁོས་རྒྱུན་པར་ཤམ་ཐབས་སྡོག་ག་བརྒྱབ་ནས་མ་རབས་པྲ་ཚག་བྱས་
རྐྱེན་ཐེངས་འགར་དགེ་བསྐོས་ཀྱི་ལག་ནས་ཐལ་ལྕག་གི་བྲོ་བ་རེ་མྱོང་
དགོས་བྱུང་།
བཅིངས་འགྲོལ་བྱས་རྗེས་ཁོ་རང་དགོན་པ་ལས་བུད་དེ་འཁོར་
བ་བསྐྱངས། ད་ལྟ་ཁོའི་ཁྱིམ་དུ་རྒན་མོ་གཡང་སྐྱིད་དང་བུ་ཆེ་བ་
186



སྒྲུང་གཏམ • རྒྱུ་དང་བུ།
རིག་བཟང༌། མནའ་མ་ཚེ་སྐྱིད། ཕྱི་རོལ་ཏུ་ཡོད་པའི་བུ་སྤུན་ཆུང་
བ་རྨ་རྒྱལ (ན་ནིང་དམག་ཏུ་ཞུགས)སོགས་ཡོད། ཁོ་ཚང་གི་ལྷན་
པ་དགུ་བརྩེགས་ཅན་གྱི་སྦྲའི་ནང་དུ་ལོ་དུ་མར་བསགས་པའི་མར་
རྙིང་དང་ཆུར་རྙིང་སླག་རྙིང་སོགས་ལས་ཉེར་མཁོའི་ཅ་ལག་བ་མ་
དང་ཤིང་གི་ཐོམ་བུ། དེ་མིན་དཀར་ཡོལ་འཇོག་སའི་འཆའ་སྒམ་
ནང་དུ་དཀར་ཡོལ་ཁ་ཆག་རེ་ལས་གསར་བྱུང་གི་དེང་རབས་ཡོ་བྱད་
གཅིག་ཀྱང་མཐོང་རྒྱུ་མི་འདུག །
གལ་ཏེ་ཆ་རྒྱུས་མེད་པའི་མི་ཞིག་ཁོ་ཚང་དུ་ཐོན་ན་སྒོར་ཁྲི་ལྡན་
གྱི་ཁྱིམ་ཚང་རེད་ཅེས་ན་མགོ་ཐད་དུ་གཡུག་པར་ངེས།
རྒད་པོ་མཆོག་གྲུབ་ཀྱིས་དུས་རྒྱུན་པར་འུ་ཚང་གིས་གོས་རྙ་
རྙིང་གྱོན་ནས་དྲོ་ཐབས་དང༌། ཟས་སྙགས་སྙིགས་ཟོས་ནས་་་་་ ，
འགྲངས་ཐབས་བྱས་ན་མི་ཆོག་རྒྱུ་ཅི་ལ་ཡོད་ཟེར་ནས་ཇ་ཚྭ་ཁུ་ཙམ་
ཡང་ཉོ་བར་ཞིབ་འདང་གསལ་བོ་དང་ཞིབ་རྩིས་ནན་མོ་རྒྱག་གིན་
ཡོད། ཁོའི་བུ་ཆེ་བ་རིག་བཟང་ནི་དེ་ལས་ལྡོག་སྟེ་ཟས་བཟང་པོ་ཟ་
རྒྱུར་དགའ་ལ་ གོས་ ཡག་ པོ་ གྱོན་ རྒྱུར་ ལྷག་ པར་ དགའ་བ་ མ་ ཟད།
ད་རུང་དེང་སྐབས་འབྲོག་ཕྱོགས་སུ་དར་ཁྱབ་ཆེ་བའི་སྒྲ་སྡུད་འཕྲུལ་
འཁོར་དང་ལྕགས་རྟ། མོ་ཐོ་འཁོར་ལོ་སོགས་ལའང་ཧ་ཅང་དགའ་
བའི་ཕྱུགས་རྫི་དར་མ་ཞིག་རེད། ཁོས་ཕ་རྒན་ལ་དེང་སང་འུ་ཚང་
དང་འདྲ་བའི་ཁྱིམ་ཚང་ཕྱུག་པོ་འབྲོག་ཕྱོགས་ན་གང་མང་ཡོད་ལ།
ནང་བཟའ་མིའི་ཁ་རྒྱབ་གོན་པ་དང་ཁྱིམ་ཅ་ལག་དངོས་རྫས་ཕྱོགས་
ནས་འུ་ཚང་ལྟ་བུའི་ཁྱིམ་ཚང་དབུལ་པོ་ཞིག་གང་ན་ཡོད། གཞན་
187



''
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྱིས་ཀྱང་འུ་ཚང་ལ་ཡི་དྭགས་སྒོར་མང་ཚང་ཞེས་འཕྱ་སྨོད་དང་ཟུར་
ཟ་བྱེད་པ་མ་ཐོས་སམ། ཁྱེད་རྒན་རྒོན་གཉིས་ཀྱིས་ཆུང་དུས་ངེད་
བུ་ཕྲུག་ཚོའི་དོན་ལ་སྐྱིད་ཅིག་རྒྱག་མ་ཐུབ་པར་ལོ་ན་རྒས་པའི་ཚེ་སྨད་
འདིར་སྐྱིད་ཅིག་རྒྱག་ཐུབ་ན་ངེད་བུ་ཕྲུག་གི་རྒྱུན་དང་ནང་བཟའ་
མིའི་སྐྱིད་ལོས་ཡིན་ཞེས་ སེམས་གཏིང་གི་སྐད་ཆ་གང་མང་བཤད་
མྱོང་།
ཡིན་ནའང་རྒད་པོ་མཆོག་གྲུབ་ཀྱིས་ད་ལོས་ཆོག ལོས་ཆོག་
མ་ལྟོགས་མ་ གྲང་ན་དེ་རེད། དེ་བས་ཆོས་དགེ་བའི་ཕྱོགས་སུ་་་
དཀར་ཐིགས་རེའམ་ཁ་ཏོན་རེ་བཏོན་ནས་བསྡད་ན་འགྲིག་ཟེར།
གཉིས།
དགུང་ཉི་མ་སེར་པོ་མལ་དུ་གཟིམས་ཤིང་དུང་ཟླ་བ་དཀར་པོ་
མཁའ་ལ་ཤར་བའི་མཚན་མོ་ཞིག་ལ། མཆོག་གྲུབ་བཟའ་མི་ཚང་
མས་སུམ་ཐབ་ཀྱི་འགྲམ་ན་དགོང་ཇ་འཐུང་བཞིན་ཡོད། །
རིག་བཟང་གིས་མིག་ཟུར་གྱིས་ཕ་རྒན་ལ་ལྟ་ཞོར་དུ་ཐེ་ཚོམ་
དང་བཅས་ཨ་ལ་ལ། ཨ་ཁུ་ནོར་བུ་ཚང་གིས་ཁ་སང་རྫོང་མཁར་
ནས་སྒོར་སུམ་བརྒྱ་ལྷག་གི་རིན་གྱི་སྒྲ་ཕབ་འཕྲུལ་ཆས་ཤིག་ཉོས་ཡོང་
ཞེས་བཤད་པ་ན།
ཆོག་གི ཆོག་གི་ཞེས་རྒད་པོ་མཆོག་གྲུབ་ཀྱིས་རིག་བཟང་གི་
ཚིག་མཚམས་བཅད་ནས་ངས་ནམ་མཁའི་བྱའི་ཕོ་མོའི་དབྱེ་བ་མི་ཤེས་
རུང་མགོ་ནག་མིའི་བསམ་ཚུལ་དེ་ལོས་ཤེས། ངས་སྔོན་ནས་བཤད་
188



སྒྲུང་གཏམ • རྒྱུ་དང་བུ། །
མྱོང་། འུ་ཚང་ནི་གནའ་ནས་བཟུང་དེ་དག་ལ་དགའ་བའི་ཁྱིམ་
ཚང་ཞིག་གང་ནས་ཡིན། དེང་སང་གི་གསར་བུ་འདི་ཚོ་ཁྱོད་འགྲོ་
ན་འདོ་རིག་རྟ་བོར་ཞོན་ན་ཆོག རྟོགས་ན་སྦྲང་དཀར་རྩམ་པ་ཟོས་
ན་ཆོག དེ་མིན་ད་རུང་ཞེས་དབུགས་རིང་སྟོད་ལ་འཚང་བཞིན་
བཤད།
དོན་ངོ་མ་བཤད་ན། ད་ལྟ་ཁོ་ཚང་ཕྱུག་པོའི་གྲས་སུ་ཚུད་པ་
འདིའང་བུ་རིག་བཟང་དང་མནའ་མ་ཚེ་སྐྱིད་གཉིས་ཀྱིས་ནངས་སྔ་
ལངས་དང་དགོང་འཕྱི་ཉལ་བྱས་པའི་འབྲས་བུ་ཡིན་པ་ལས་རྒད་པོ་
མཆོག་གྲུབ་གཅིག་པུའི་འབྲས་བུ་ག་ལ་ཡིན། དེའི་ཕྱིར་ཨ་མ་གཡང་
སྐྱིད་ཀྱིས་ཐེངས་མང་པོར་རྒད་པོ་མཆོག་གྲུབ་ལ་ད་ལྟ་འུ་གཉིས་ཀ་ན་
ཚོད་རྒས་ནས་བྱིས་པ་སྙོར་རྒྱུ་མ་གཏོགས་ཁྱིམ་ལས་བཟང་པོ་ཞིག་
བསྒྲུབ་མི་ཐུབ་ནའང་། ད་དུང་བུ་དང་མནའ་མ་གཉིས་ལ་རང་
དབང་ཅི་ཡང་མི་སྟེར། འུ་གཉིས་ཀ་ཆུང་བའི་སྐབས་དང་དུས་དེང་
སང་བསྡུར་ཐབས་གང་ན་ཡོད། དེང་སང་རྣམ་པ་སྣ་ཚོགས་ཐོས་རྒྱུ་
དང་མཐོང་རྒྱུ་མང་བས་ན་གཞོན་ཚོར་ཡང་ཁག་ཅི་ལ་ཡོད། ཁོ་
ཚོའི་བསམ་ཐོག་ཏུ་བཞག་ན་འགྲིག་ཅེས་སེམས་གཏམ་ཇི་འདྲ་བཤད་
ནའང་། རྒན་མོ། ད་ཁྱོད་ཀྱིས་སྨྱོ་བཤད་མ་རྒྱག སྔ་དྲོ་ཕ་མའི་
རེས་དང་ཕྱི་དྲོ་བུ་ཕྲུག་གི་རེས་ཟེར་བ་མ་གོའམ། ཁོ་ཚོའི་འདོད་པ་
ལྟར་བྱས་ན་འུ་ཚང་ད་ལོར་དབུས་མཇལ་ལ་འགྲོ་ཐུབ་བམ། ཨང་།
ད་ཁྱོད་ཁ་རོག་སྡོད་དང་ང་ལ་བློ་བཀོད་པ་ཡོད་ཟེར།
རྒད་པོ་མཆོག་གྲུབ་ཀྱིས་ད་སྔ་ཡན་ཆད་བུ་དང་མནའ་མའི་
189



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འདོད་ཐོག་ཏུ་གཅིག་ཀྱང་འཇོག་མ་མྱོང་ཟེར་ན་རྫུན་གཏམ་ཁོ་ན་
ཡིན་མོད། འོན་ཀྱང་ཕྱིས་སུ་དབང་ཆ་སུས་འཛིན་རྒྱུ་ད་དུང་ཚོད་
དཔག་བྱེད་དཀའ། ཐ་ན། རིག་བཟང་གིས་སྒོར་ཚང་མ་དངུལ་
ཁང་དུ་བཞག་ན་དངུལ་བུན་མང་ཚུལ་དང་སྟབས་བདེ་ཡིན་ལུགས་
བཤད་ནའང་། རྒད་པོ་མཆོག་གྲུབ་ཀྱིས་ད་སུས་ཤེས་ཟེར་ནས་སྒོར་
ཚང་མ་ཁོ་ཚང་གི་ཀོ་སྒམ་ནང་དུ་བཅུག་ཡོད།
གསུམ།
རྒད་པོ་མཆོག་གྲུབ་ཀྱིས་རྒྱུན་པར་ཁ་ཏོན་གྱི་དབྱངས་རྟ་ངག་
ནས་མི་འདོར་ལ། ཡར་དཀོན་མཆོག་ལ་མཆོད་པ་དང་མར་སྤྲང་
པོར་སྦྱིན་པ་བཏང་ན་ཚེ་འདི་ཕྱི་གཉིས་ལ་ཕན་ཚུལ་གྱི་ཁ་ཏ་བསླབ་བྱ་
མི་སུ་ལ་ཐུག་ན་བྱེད་རྒྱུར་དགའ་མོད། དོན་དངོས་ཐོག་གྲྭ་ཆས་
གྱོན་པའི་གྲྭ་པ་ཐོན་ན་མ་གཏོགས་ཉམ་ཐག་སྤྲང་པོ་སྟོང་གིས་བསྐོར་
ན་ཡང་སྒོར་ཟུར་སྐར་མ་གང་གི་སྦྱིན་པའང་གཏོང་དཀའ།
ཐེངས་ཤིག་རྒད་པོ་མཆོག་གྲུབ་དང་བུ་རིག་བཟང་གཉིས་རྫོང་
མཁར་དུ་བལ་དང་ཁུལ་རྩིད། ཀོ་པགས་སོགས་བཙོང་དུ་སོང་།
ཉིན་ཕྱེད་ཙམ་གྱི་རིང་ལ་ཁོ་གཉིས་ཀྱིས་བལ་དང་ཁུལ་རྩིད་
སོགས་རྒྱ་མར་འཇལ་བའམ་འཕྲོད་ཡིག་ལེན་པ། སྒོར་མོ་བརྩིས་པ་
སོགས་ཡར་ལས་མར་ལས་བཅོ་བརྒྱད་བྱས་མཐར་ཕོ་བའང༌ཅུང་་་
ལྟོགས་ཀྱིན་ཡོད་པས་ཟ་ཁང་ཞིག་ཏུ་འཛུལ། །
ཨ་རོགས། རྒྱ་མོ། ཐུག་པ་དཀར་ཡོལ་གཉིས་དང་ཤ་ཚིལ་
190



སྒྲུང་གཏམ • རྒྱུ་དང་བུ། །
སྡེར་མ་གང་། ཇ་བན་ཙི་དོ་ཁྱེར་ཤོག་ཅེས་རྒད་པོ་མཆོག་གྲུབ་ཀྱིས་
དཔྲལ་བ་རུ་བཞུར་བའི་རྔུལ་ཆུ་ལག་པས་ཕྱིས་ཞོར་དེ་ལྟར་བཤད།
ཁོ་གཉིས་ཀྱིས་ཟ་མ་ཟ་བའི་སྐབས་དག་དག་ལ་ལོ་ན་བཞི་བཅུ་
ལོན་པའི་བུད་མེད་ཅིག་གིས་བྱིས་པ་ལོ་བརྒྱད་དགུ་ཅན་གཉིས་ཁྲིད་
དེ་ཁོ་གཉིས་ཀྱི་མདུན་དུ་འོང་ནས་ཨ་དྲིན་ཅན་པོ། མོ་སྐར་མ་རེ།
ཚེ་རིང་ལོ་བརྒྱ། ཨ་ཕ་ལོ་ལོ། མོ་སྐར་མ་རེ། ཞེས་ཉམ་ཐག་
པའི་བྱིས་པ་གཉིས་ཀྱིས་མིག་རིག་རིག་གི་ངང་ལག་པ་བསྲིངས།
རིག་ བཟང་གིས་སྡེར་མ་ལས་ ཤ་རྡོག་རེ་བླངས་ནས་བྱིས་པ་
གཉིས་ཀྱི་ལག་ལ་འཇོག་ཞོར་ཨ་ཕ། སྙིང་རེ་རྗེ། མོ་རེ་མེད་དམ་
ཟེར། །
ཧིན། ཧེབ་རྒན་འདི་རིགས་ལ་ཟ་རྒྱུ་མེད་པ་གང་ནས་ཡིན།
སྐྱག་པ་རྒྱ་མ་གང་། ཟེར་ནས་སྡང་མིག་གིས་བལྟས་ཏེ་མར་སོང་།
མར་སོང༌། ངོ་མི་རིག་རྒྱུ་འདི་ཚོ།
སྐབས་དེར་རིག་བཟང་གིས་མ་ཤེས་ཁུལ་བྱས་ཏེ་ཨ་ཕ། ཁྱོད་
ཀྱིས་རྒྱུན་པར་ཡར་དཀོན་མཆོག་ལ་མཆོད་པ་དང་མར་སྤྲང་པོ་ལ་
སྦྱིན་པ་བཏང་ན་དགེ་བ་ཡིན་ཚུལ་ཟེར་བ་མིན་ནམ་ཞེས་དྲིས་ཚེ། རྒད་
པོ་མཆོག་གྲུབ་ཀྱིས་ཁ་ཤ་ལྷབ་ལྷབ་ཏུ་འདར་ཏེ་ཨ། དེ་ད། ཡ་ད་
ཐུག་པ་འཐུང་། རེམ་མ་འགྲོ་ཟེར། །
བཞི།
ད་ལྟ་རྒད་པོ་མཆོག་གྲུབ་ཀྱི་སེམས་སུ་བག་ལ་ཉལ་བའི་དོན་
191



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྒྲི
དག་གལ་ཆེན་ཞིག་ནི་དབུས་མཇལ་ལ་འགྲོ་རྒྱུ་དེ་ཡིན། རང་བྱུང་
གི་གནོད་འཚེ་ལ་སུ་ཞིག་གིས་ཚོད་དཔག་བྱེད་ཐུབ་ཨང་། གྲང་
ངར་ཧ་ཅང་ཆེ་བའི་སྟོན་མཇུག་གི་མཚན་མོ་ཞིག་ལ། ཉིན་དཀར་
ཁངས་རླུང་དང་མཚན་མོའི་སྨག་རུམ་ནང་དུ་ནོར་ལུག་བསྐྱངས་པའི་
རིག་བཟང་ལ་ཚ་རྒྱས་ཤིང་མགོ་ན་བའི་ཚ་ནད་དྲག་པོ་ཞིག་བྱུང་བ་
དང་མཉམ་དུ་ཕྱི་ཉིན་སྨན་ཁང་དུ་མི་འདུག་ཀ་མེད་བྱུང་།
རིག་བཟང་སྨན་ཁང་དུ་བསྡད་ནས་ཉིན་གསུམ་འགོར་བ་ན།།
རྒད་པོ་མཆོག་གྲུབ་ཀྱིས་དབུས་མཇལ་ལ་འགྲོ་རྒྱུའི་སྟ་གོན་ལ་ཞུགས་
ནས་ཉེ་མི་ཚོར་ངའི་བུ་འདིས་རྒྱུན་དུ་ཁ་ཏོན་དགེ་སྒྲུབ་ལ་མི་འབད་
པར་གོན་པ་ཉ་ཉོག་གྱོན་པར་དགའ་བ་ཞིག་ཡིན་པས་གྲིབ་ནད་ཅིག་
གམ་ཡང་ན་ཆོས་སྐྱོང་མ་དགའ་བའི་བར་ཆད་ཅིག་ཡིན་ཤས་ཆེ་བས་
མྱུར་དུ་ལྷ་སར་སོང་སྟེ་རིམ་གྲོ་དང་བསྐོར་ཕྱག་བྱས་ན་མ་གཏོགས་
ནད་འདི་ལ་བཅོས་ཐབས་མི་འདུག་ཟེར་ནས་དབུས་ལ་འགྲོ་བར་གྲ་
སྒྲིག་བྱས།
ཁོའི་ནང་མི་དང་ཉེ་འབྲེལ་ཚོས་རིག་བཟང་གི་ནད་མ་དྲག་
བར་དུ་དབུས་ལ་འགྲོ་མི་ཉན། གལ་ཏེ་ལམ་བར་ནས་ཇེ་སྡུག་ཏུ་
སོང་ན་ཅི་བྱེད། དེ་བས་ད་དུང་སྨན་པས་ཅི་བཤད་ལ་བསྒུགས་ན་
འགྲིག་ཅེས་ཡང་ནས་ཡང་དུ་ནན་བཤད་བྱས་རུང་འཇིག་རྟེན་གཏམ་
དཔེར་རྭ་གོར་མོ་གུག་རུང་བཅོས་ཐབས་ཡོད། རྡོ་གོར་མོ་གུག་ན་
བཅོས་ཐབས་མེད་ཅེས་པ་ལྟར་རྒད་པོ་མཆོག་གྲུབ་ཀྱིས་ང་ལོ་ལོན་
བསམ་ཤེས་ཡིན། ངས་ལོས་ཤེས། ཕྱུགས་ཟོག་ཆེ་ཆུང་ཚང་་་་་
192



སྒྲུང་གཏམ་ • རྒྱུ་དང་བུ།
མའང་བསམ་ཁོ་ཚང་ལ་བཅོལ་ཡོད། ད་མི་འགྲོ་བར་ཅི་བྱེད། ཟེར་
ནས་ཚིག་ཐག་ནན་གྱིས་བཅད།
སྨན་པས་རིག་བཟང་གི་ནད་འདི་དྲོས་འཁྱགས་ལས་བྱུང་བའི་
ཚ་ནད་ཡིན་ལ་ད་དུང་མུ་མཐུད་དུ་སྨན་བཅོས་བྱས་ཏེ་ཉིན་འགའ་
བསྡད་ན་ནད་གཞི་རྩ་བ་ནས་དྲག་ཐུབ། གལ་ཏེ་ནད་གཞི་ཇེ་སྡུག་
ཏུ་སོང་ན་རྗེས་སུ་ཧ་ཅང་མི་བཟང་ཟེར་བར་རྒད་པོ་མཆོག་གྲུབ་ཀྱིས་
ཉན་འདོད་མི་འདོད་ཀྱི་ངང་ནས་ཡ། རེད། ཨ། ཡ་ཟེར་་་་
བཞིན་རིག་བཟང་སྨན་ཁང་ནས་བཙན་གྱིས་བླངས། །
རིག་བཟང་སྨན་ཁང་ནང་ནས་བུད་དེ་ཉིན་གཉིས་འགོར་བའི་
ནངས་མོར་བཟའ་མི་ཚང་མའང་མཇལ་བ་སྐོར་ཞིག་དང་མཉམ་དུ་
ཤར་རླུང་རྟགས་ཅན་གྱི་རླངས་འཁོར་ཞིག་ལ་བསྡད་ནས་དབུས་ལ་
སོང་།
རྒན་གཞོན་མི་གྲངས་ཉི་ཤུ་ལྷག་དང་མར་ཆུར། སྦྲ་གུར་་་
སོགས་དངོས་རྫས་བཞག་པའི་རླངས་འཁོར་དེ་ཞོགས་པའི་ཆུ་ཚོད་
བརྒྱད་ནས་ལམ་ལ་བུད་དེ་ཕྱི་དྲོའི་ཆུ་ཚོད་ལྔའི་སྟེང་གནའ་མཁར་ཟི་
ལིང་དུ་ཐོན། །
མཇལ་བ་ཚོ་རླངས་འཁོར་ལས་བབས་ཏེ་སྐྱེས་པ་མང་ཆེ་བས་
རས་གུར་ཕུབ་པ་དང་མེ་འབུད་པ། ཆུ་ལེན་པ། སྐྱེས་མ་ལ་ལས་
བྱིས་པར་ནུ་མ་ལྡུད་པ་དང་ཁ་ཟས་ སྟེར་བ། འགའ་རེ་ཐང་དུ་་
193



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བསྡད་ནས་གཅིན་པ་གཏོང་བ་སོགས་འདྲ་མིན་གྱི་ལས་སྣ་ཚོགས་བྱེད་
བཞིན་འདུག
ཅུང་ཙམ་འགོར་བས་ན་གསར་བུ་ཞིག་ཡར་ལངས་ནས་སྦྲ་གུར་
གྱི་སྒོར་བུད་དེ་མཆོད་མཆོད་ཟེར་ནས་བསྟུད་མར་མཆོད་སྐལ་གསུམ་
འཕངས་རྗེས། ཡ་ཇ་ཁོལ་ ཐལ། ཇ་འཐུང་། ཇ་འཐུང་ཟེར་
བར་ཚང་མས་དགོང་ཇ་འཐུང་ཞོར་མི་ལ་ལས་ཨ། ཨ། ཇི་འདྲའི་
རླངས་འཁོར་མགྱོགས་པོ་ཞིག་རེད་ཟེར། །
འགའ་རེས་ཨ། ཧ། ཧ། རླངས་སྣུམ་དེ་དྲི་མ་ཆེས་ངན་
པ་ཞིག་ཡོད་ཀི་ཟེར། །
མི་ནད་པ་ཞིག་ལ་ཁག་ཅི་ཡོད། ནད་མེད་ཅིག་ལ་ཡང་ནད་
དུ་གཏོང་།
བུད་མེད་ཅིག་གིས་འོ་ལེ། འོ་ལེ། ཨ། ཨ། ད་རུང་
མགོ་བོ་ན་གིན་འདུག་ཟེར། །
མཇལ་བ་ཚང་མས་རང་རང་གི་གནས་ཚུལ་སྐོར་གྱི་ལབ་གླེང་
བྱེད་བཞིན་འདུག
རིག་བཟང་གི་མ་རྒན་དང་ཆུང་མས་ཨུ་ཚུགས་ཀྱིས་ཁོ་ལ་ཤ་ཁུ་
དཀར་ཡོལ་གང་འཐུང་དུ་བཅུག དེར་མཐུད་ནས་སྨན་བླུད་དེ་
དྲོན་པོ་ཞིག་བསྙལ་ཡོད།
ཕྱི་ཉིན་གྱི་ཉི་མ་རྩེ་ཤར་ལ་རླངས་འཁོར་ལམ་དུ་ཆས་ནས་མུ་
མཐུད་སྔོན་ལ་སྐྱོད།
ཉིན་དེ་ནས་བཟུང་རིག་བཟང་གི་ནད་གཞི་ཇེ་བཟང་དུ་འགྲོ་
194



སྒྲུང་གཏམ • རྒྱུ་དང་བུ།
བ་ཕར་ཞོག ཉིན་མཚན་ཀུན་ཏུ་རྡུལ་ནག་གི་ཞགས་པ་རིང་མོ་རྗེས་
སུ་འཐེན་བཞིན་པའི་རླངས་འཁོར་གྱི་སྟེང་དུ་དྲོད་གྲང་གཉིས་ཀྱི་
མཁའ་རླུང་དེས་རིག་བཟང་གི་ནད་ལ་ཁ་སྣོན་བྱས་པ་དང་འདྲ་བར་
ནད་རྩ་ཇེ་ངན་ཇེ་སྡུག་ཏུ་སོང་རུང་ཉིན་ཞག་ལྔ་ལ་བསྐྱོད་མཐར་ལྷ་
སར་ཐོན།
དྲུག་
སྤྲིན་དཀར་གྱི་ཅོད་པན་གཙུག་ཏུ་བཀླུབས་ཤིང་གནའ་བོའི་
བཟོ་བཀོད་ཁྱད་དུ་འཕགས་པའི་ཕོ་བྲང་པོ་ཏ་ལའི་ཉེ་འཁོར་དུ་འདུ་
འཛི་ཧ་ཅང་ཆེ་བའི་མཇལ་བ་མང་པོས་དད་པའི་སྤུ་ལོང་གཡོ་བཞིན་
གསོལ་འདེབས་སྐྱབས་འཇུག་ཞུ་བ་དང་བསྔོ་བ་སྨོན་ལམ་བཟང་པོའི་
མཚམས་སྦྱར་ཞིང་དགའ་དད་སྤྲོ་གསུམ་གྱི་སྣང་བས་ཁེངས་འདུག
ད་སོ་མ་ ཐོན་པའི་མཇལ་བ་མཆོག་གྲུབ་ སོགས་ཀྱིས་ར་ས་་་་་
འཕྲུལ་སྣང་ཁང་གི་རྒྱབ་རོལ་ཏུ་སྒར་བརྒྱབ་ནས་ཅ་ལག་དང་དངོས་
རྫས་སོགས་རླངས་འཁོར་ལས་བླངས། དུས་དེར་མུན་ཡང་རུབ་ལ་
ཉེ་བས་མཇལ་བ་ཚང་མས་དལ་དལ་ལྷོད་ལྷོད་ཀྱི་ངང་ནས་དགོང་
ཟས་གཡོ་སྐོལ་བྱེད་པའི་ལས་ལ་ཞུགས། ཡིན་ནའང་རིག་བཟང་ཧ་
ཅང་ཉམ་ཐག་པར་གྱུར་ནས་ཧུ། ཧུ། ཞེས་གཏོང་ལེན་དཀའ་
བའི་དབུགས་རིང་ཞིག་ནར་ནར་དུ་འཐེན་བཞིན་འདུག །
ཁོའི་ཨ་མ་དང་ཚེ་སྐྱིད་ཀྱི་སེམས་ལ་བྲེལ་འཚུབ་ལངས་ཏེ་སྐད་
ཅིག་ཀྱང་སྡོད་མི་བཟོད་པར་གྱུར། ཨ་མས་རྒད་པོ་མཆོག་གྲུབ་ལ་
195



，
，
，
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལེ་བདའ་བྱས་ནས་ཇི་འདྲའི་རྒད་པོ་སྐོར་ལོག ད་ཅི་བྱེད། བུ་
འདི་ཉིན་རེ་འགོར་ན་ཇེ་སྡུག་རེད། ཨ་ཙི། ཨ་ཙི། དཀོན་
མཆོག་གསུམ་པོ་མཁྱེན། ཞེས་ཟེར། རྒད་པོ་མཆོག་གྲུབ་དལ་
བྲེལ་ཅི་ཡང་མེད་པར་ངག་ནས་ཁ་ཏོན་གྱི་སྒྲ་གསལ་མི་གསལ་བ་ཞིག་
བཟླས་བརྗོད་བྱེད་ཀྱིན་འདུག །
མཇལ་བ་ཚང་མས་དཀོན་མཆོག་གསུམ་གྱི་བཀའ་དྲིན་ལ་ང་
ཚོར་ སྐྱོན་ ཅིའང་ མ་བྱུང་ བར་ ལྷ་ སར་ ཐོན་ པས་ བསམ་ དོན་གྲུབ།
ནངས་དུས་ཇོ་བོ་དང་པོ་ཏ་ལ་དང་འཁོར་ཁང་སོགས་ལ་ཡིད་ཚིམ་པ་
ཞིག་ལོས་མཇལ་ཞེས་བཤད་བཞིན་སེམས་སུ་ནམ་འདི་མྱུར་དུ་གསལ་
ན་ཅི་མ་རུང་སྙམ་པའི་ཀུན་སློང་ཞིག་སྐྱེས་ནས་མཚན་གང་བོར་་་
གཉིད་ཡེ་ནས་མ་ཁུགས།
རིག་བཟང་གི་ནད་ཇེ་སྡུག་ཏུ་སོང་སྟབས་མེས་བསྲེགས་པ་ལྟ་
བུའི་ཚ་ཆེན་རྒྱས་ཤིང་ཞག་གང་བོར་རྔུལ་ཆུ་ཁྲམ་ཁྲུམ་དུ་བཞུར་ནས་
ནམ་གསལ་དུ་བཅུག །
ཕྱི་ཉིན་ནམ་ལངས་མ་ཐག་མཇལ་བ་ཚང་མས་མཆོད་མར་དང་
མཇལ་དར་སོགས་གྲ་སྒྲིག་བྱས་ཏེ་རང་རང་གི་ས་ནས་ལམ་ལ་ཆས།
སྐབས་དེར་ཨ་ཁུ་ཚེ་ལོས་རིག་བཟང་གི་ནད་ཧ་ཅང་ཇེ་སྡུག་ཏུ་
སོང་བ་མཐོང་ནས་ཨ་རོགས། མཆོག་གྲུབ། ངས་བལྟས་ན་བུའི་
ནད་འདི་ཧ་ཅང་ལྕི་མོར་འདུག གང་ལྟར་ཡང་ང་ཚོ་ལྷ་སར་ཐོན་
ཡོད་པས་ཚང་མས་དེ་རིང་ཇོ་མཇལ་ལེན་དགོས་པའི་ངེས་པ་མེད།
འགྲོ། ངས་ཁྱོད་ལ་འགྲོ་རོགས་བྱེད། སོང་ནས་སྨན་པས་ ཅི་་་
196



སྒྲུང་གཏམ • རྒྱུ་དང་བུ།
བཤད་ལ་ཉན་རྗེས་གང་དགོས་བལྟ་ཟེར་བར། །
རྒད་པོ་མཆོག་གྲུབ་ཀྱིས་སྐྱོན་མེད། སྐྱོན་མེད། ལྷ་སར་
ཐོན་ ནས་ སྔོན་ ལ་ ཇོ་ མཇལ་ མི་ ལེན་ པའི་ དཔེ་ ཞིག་ གང་ ན་ ཡོད།
སྨན་པར་བསྟན་ནས་དོན་མེད་དུ་སྒོར་མོ་བརླག་དོན་མེད། རྫོང་
སྨན་ ཁང་དུའང་སྒོར་དྲུག་ཅུ་བརླགས་རུང་ ཕན་ཅི་ཡང་མ་ཐོགས།
ནད་འདི་བར་ཆད་ཡིན་པས། ཅིས་ཀྱང་སྔོན་ལ་ཇོ་མཇལ་ལེན་
དགོས་ཟེར་ནས་ཁ་མ་ཉན།
་བུ་རིག་བཟང་གིས་ཧ་ཅང་ཡིད་སྐྱོ་བའི་ངང་མིག་མཐར་མཆི་
མ་འཁོར་ནས་ཧིན། ངའི་ནད་ངན་འདི། འདིས་ང་ལ་ཇོ་མཇལ་
གཙང་མ་ཞིག་ཀྱང་ལེན་དུ་མ་བཅུག ཨ་ཁུ་ཚེ་ལོ། ་ ད་ཁྱོད་ཀྱིས་ང་
སྔོན་ལ་ཇོ་མཇལ་ཞིག་ལེན་དུ་ཆུགས་ཞེས་བཤད་ནས་ཡར་ལ་ལངས་
ཅི་ཐུབ་བྱས།
ཨ་ཁུ་ཚེ་ལོས་ཀྱང་ཨེ། གསར་བུ་འདི། ཡ་འོ་ན་དེ་ལྟར་
བྱོས་ཟེར་ནས་ལམ་དུ་ཆས།།
རྒད་པོ་མཆོག་གྲུབ་ཀྱིས་ཁོ་ཚོ་དང་ལྷན་དུ་ཡོང་བའི་མཇལ་བ་
གསར་བུ་ཞིག་ལ་རིག་བཟང་ཁུར་དུ་བཅུག་སྟེ་བསྟུད་མར་ཉིན་གསུམ་
གྱི་རིང་ལ་ཇོ་ཁང་དང་མཆོད་ཁང་། འཁོར་ཁང་། པོ་ཏ་ལའི་ཕྱི་
ནང་ཚང་མར་མཆོད་མཇལ་ལ་སོང་སྟབས་རིག་བཟང་གི་ལུས་ཀྱི་
སྟོབས་ཟད་པ་དང་དཔྲལ་བ་ནས་རྔུལ་ཆུ་སྲན་རྡོག་ལྟར་འཐོར་ཞོར་
དུ་ཕྱིར་རས་གུར་ནང་ཐོན་ནས་ཅུང་མ་འགོར་བར་མིག་གཉིས་ག་
ལེར་བཙུམས། གཏན་དུ་བཙུམས་སོང་།
197



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྒྱལ་བ་སྐུ་ཕྲེང་དྲུག་པ་ཚངས་དབྱངས་རྒྱ་མཚོ་མཆོག་གི་ཞལ་
སྔ་ནས་ནོར་བུ་རང་ལ་ཡོད་དུས། ནོར་བུའི་ནོར་ངོ་མ་ཟིན། ནོར་
བུ་གཞན་ལ་ཤོར་དུས། སྙིང་རླུང་སྟོད་ལ་འཚང་བྱུང་ཞེས་པ་ལྟར་
ད་གཟོད་རྒད་པོ་མཆོག་གྲུབ་གཉིད་ལས་སད་པ་བཞིན་བློ་འགྱོད་དྲག་
པོ་ ཞིག་ སྐྱེས་ ནས་ ཨ་ གནམ་ རྒན་ མ། ཁྱེད་ ལ་ མིག་ ཡོད་ དམ།
དཀོན་མཆོག་གསུམ་པོ། ང་རྒད་པོ་ཇི་འདྲའི་ལས་ངན་ཞིག་རེད།
ངའི་ལས་དབང་འདི།
རྒད་པོ་མཆོག་གྲུབ་ཀྱིས་ལག་ཟུང་ཐལ་མོ་སྦྱར་ཏེ་སྙིང་ནས་
གསོལ་འདེབས་བྱེད་པའི་བཟོ་ལྟ་དང་ངུ་སྐད་ཀྱི་སྒྲ་ཆེན་པོ་དེས་ཉེ་
འགྲམ་ གྱི་ མི་ རྣམས་ ཧད་ པར་ གྱུར་ པ་ དང་ ངག་ ནས་ ང་ མི་ མིན།
ངས་བུ་འདི་འཇིག་རྟེན་དུ་ཡོད་དུས་འདོད་ཐོག་ཏུ་གཅིག་ཀྱང་འཇོག་
མ་མྱོང་ལ། གོས་ཡག་པོ་ཞིག་དང་ཟས་ཞིམ་པོ་ཞིག་ཀྱང་། ཧིན།
ཧིན། ང་ལས་ངན། ང་མི་མིན། ཧུད། ཧུད། ཁ་ཆུ། སྣ་
ཆུ། མིག་ཆུ་སོགས་འབྱེད་དཀའ་བའི་ཆུ་ཐིགས་མང་པོ་ལྷན་གཅིག་
ཏུ་འདྲེས་ནས་རིག་བཟང་གི་ཕུང་པོར་འཐམས་ནས་དྲན་མེད་དུ་
བརྒྱལ་སོང་། །
1989ལོའི《ཟླ་ཟེར》དེབ་གཉིས་པ་ལོས་བདམས།
198



སྙན་ངག



སྙན་ངག • འཚོལ་བ།
འཚོལ་བ།
(ཁག་གསུམ)
ལྗང་བུ།
ངས་བལྟས་ན སུ་དང་གང་ཤི་བའི་རྗེས་སུའང
ཁྲི་གདུགས་ཉི་མ་སྔར་ལྟར་འཆར་སྲིད་ལ
དགའ་སྐྱོ་ཉིས་འདྲེས་ཀྱི་སྐྱེ་བོ་དག་སྔར་ལྟར་འཚོ་བར་སྲིད
འདི་དག་ནི་ང་ཡིས་སེམས་ཁྲལ་བྱ་དགོས་པ་ཞིག་རེད་མི་འདུག
ཡིན་ཡང ང་རང་ཉིད་ཀྱི་ཕྱིར་དུ
བློ་ཐག་རྦད་ཆོད་ངང་ནས་འདས་ཟིན་དག་བསྒྱུར་ཅིང
རྫུན་གཏམ་གྱིས་གྲུབ་པའི་དོན་སྤྱི་དག་དང་ཁ་བྲལ་ཏེ
ད་དུང་འཚོལ་རྒྱུ་ཞིག་དང་བཙལ་ན་རྙེད་རྒྱུ་ཞིག་ཡོད་འདུག
ང་དང་འབྲེལ་བ་མེད་པའི་བྲག་རི་རྒས་སུ་ཆུགས
ང་ལ་ཇུས་གཏོགས་མེད་པའི་གཙང་པོ་ཡང་འབབ་ཏུ་ཆུགས
ང་ཡི་མངའ་ཁོངས་ལ་ནམ་ཡང་རྙིད་མི་འོས་པ་ནི་
དྲན་འཛིན་གྱི་འདབ་མ་དག་དང་ང་རང་མངོན་སུམ་དུ་གནས་པའི་
201



སྒྲི
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འདུ་ཤེས་དེ་ཡིན
ཕ་རྒན་དངོས་ད་ལྟའི་དེ་མིན་ལ་མ་རྒན་ཡང་གཏན་ནས་བོར་བརླག་
ཐེབས་ཚེ
གཞའ་བརླན་གྱི་འབོད་སྒྲ་ཞིག་གིས ང་ཡི་རྟོགས་སད་དང་མཉམ་
རྣ་བའི་རྔ་སྐྱི་དང་མིག་ཆུའི་ངོ་བོ་སྦགས་ནས་ཡུན་རིང་ཐལ
ངས་བལྟས་ན ད་དུང་འཚོལ་རྒྱུ་ཞིག་དང་བཙལ་ན་རྙེད་རྒྱུ་ཞིག་
ཡོད་འདུག །
ཆུ་བོ་རྣམས། །
ཆུ་འདི་འཁྲིད་མཁན་མེད་པར་རྒྱུགས་པ་འདི་ཨ་མཚར།
— ཨ་མཚར་མཚར་ར་མཚར་དགུ་ལས་བཤུས།
རི་ཚོགས་ཀྱི་ཧི་མ་ལ་ཡའི་བུ་སྣོད་ཆེན་པོའི་རྔམ་མཐུག་ས་ནས་
དུས་ཚོད་ཀྱི་དོན་སྙིང་བརྐོ་ལ་འབྲེལ་བའི་ལག་པ མཆེ་བ་
སེམས་དང་མེ་ཡི་གོང་བུ་
，
：
1
ཆུ་བོ་རྣམས དབུས་གཙང་གི་རྩིབས་མ་དང་ཡན་ལག་
ཞིང་གྲོང་གི་མྱང་ཆུ རྩྭ་ཐང་ནས་ལམ་ལ་ཆས་པའི་སྐྱིད་ཆུ་་་་་
202



སྙན་ངག • འཚོལ་བ།
ནགས་ཚལ་གྱི་སྐ་རགས་ཉིང་ཆུ་
ཀེ་ལ་ཤའི་མཐོ་ཚད་ཀྱི་བར་སྣང་ལས་རྡོལ་བའི་ཁ་འབབ་བཞི
ཉི་མའི་ཕ་ས་ནས་ཕེབས་པའི་སྤུན་མཆེད་ལྷན་རྒྱས་ཀྱི་གྱེས་ཚུལ་
གངས་རི་ཞུ་བ་ལས གཞི་ནས་མིག་ཆུ་དག་ཆལ་ཆིལ་བབས་འོངས་
རྟ་མཆོག་གི་ཆོལ་ཁས་ཆུ་བོ་གསེར་ལྡན་གྱིས་གཡས་དཀྲི་གཡོན་དཀྲིའི་
ངང་ནས
མཆེ་བ་རློན་པ་ཞིག་གིས་སོ་ཤད་རྒྱག་དགོས་པའི་རྒྱུ་མཚན་ཚོར་ཡོད་
དམ
རི་བོའི་འགྲོ་ཕྱོགས་ཀྱི་ཁ་ལོ་ལྷོ་བྱང་འཕྲེད་དུ་དཀྱུ་བའི་འབྲི་ཆུ་སྔོན་མོ
མི་ཚོགས་ཁྲོ་བའི་བཞུར་རྒྱུན རྡུལ་ནག་ཁོལ་སློག་རྒྱག་གིན་པའི་
བཞུར་རྒྱུན་
རི་རབ་ཀྱི་བ་སྤུའི་ཁུང་བུ་རེ་རེ་ལས་ཐོན་པའི་མགོ་ནག་བོད་པ་ཚོའི་ཨུ་
ཚུགས་
ཆུ་བོ་ཐམས་ཅད་ཀྱིས་ང་རོ་སྒྲོག་ཅིང
ཧིན་དྷུ་རྒྱ་མཚོ་དང་ཞི་བདེ་རྒྱ་མཚོ་འདྲེས་མཚམས་ཀྱི
ཆེས་གཏིང་ཟབ་ས་དེ་རུ་འཕྲད་པའི་མྱ་ངན་ཟབ་མོ་
203



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆུ་བོ་རྣམས ལྷ་ཆེན་པོའི་བྱམས་དང་སྙིང་རྗེ་ཡི་རང་བཞིན
མི་གཤིས་ཀྱི་ར་རི་རྣམས་བཀྲུས་ཤིང་འདག་པར་བྱེད་པའི་སྤྲིན་དཀར་
གྱི་ཨ་ཅོར་
ས་སྲོད་ཀྱི་དུས་སམ ཐོ་རངས་ཀྱི་དུས་སུ་
རྒྱང་ཐག་རིང་ས རྒྱང་ཐག་རིང་ས་ཞིག་ནས
སྐར་ཚོམ་གྱི་དབེན་སིམ་ཁྲོད་ནས མ་འོངས་ལུང་བསྟན་གྱི་བཞུར་
ཤུགས་ཀྱིས་
དུ་བ་མཇུག་རིང་ཁ་ཤས་དམིགས་མེད་རྒྱུ ཆུ་བོ་རྣམས་རྒྱུ་བར་བྱེད
ཆུ་བོ་རྣམས་ཀྱིས་རི་ལམ་གཤགས་ཤིང་སྤང་ཐང་བསྐོར་ལ་
ཆུ་བོ་རྣམས་ཀྱིས་དུས་ཚོད་ཀྱི་སྒྲིབ་གཡོག་བརྟོལ་ནས་རྒྱུ་བར་བྱེད
བདག་གིས་ཆུ་བོ་རྣམས་རྒྱུ་བ་མཐོང་བྱུང བདག་གིས
ཐང་ཆད་ཀྱིན་པའི་མགོ་ནག་བོད་པ་ཚོའི་ཁེར་རྐྱང་གི་ལུས་སེམས་
མཐོང་སོང
ཉིན་གུང་དེ་ལ ཁེར་རྐྱང་གི་ཁྲོད་དུ བདག་གི་གཤེར་ཁུ་དག་
འཛར་གྱིན་འདུག །
ཆུ་བོ་ཇི་བཞིན་མ་མགལ་སོ་བཅིངས་ངང་ནས་ཐག་རིང་གི་ཁེར་རྐྱང་
ལ་སྙེག་གིན་
204



སྙན་ངག - འཚོལ་བ། །
གཟི
ཉི་ཟླའི་བསྐྱར་ཟློས་ཀྱི་འོག་ཏུ མཐོ་སྒང་ཞིག་གི་མཐོ་ཚད་ཀྱིས་
བསྡད་དེ་
ཞོགས་པའི་སྨུག་སྤྲིན་དང་དགོང་ཁའི་ལྷགས་རླུང་ཁྲོད་དུ་བསྡད་དེ་
མི་ལོ་བཅུ་ཕྲག་དུ་མར་དབེན་སིམ་ཁྲོད་རྫུན་པར་གནས་པའི་ཁ་སྤྲོད་
དུ་བསྡད་དེ་
བདག་གིས མཐོང་རེག་མྱོང་དུ་ཡོད་པའི་དོན་སྙིང་ཞིག་འཚོལ་
བར་འདོད
དེ་དག་ཞུན་མར་བཞུས་ནས་ཉིང་བཅུད་ཅིག་གི་ཐིགས་པ་རེ་རེ་བཟོ་
བར་འདོད
བདག་གིས་ཁྱེད་རང་དངོས་གནས་རྙེད་བྱུང་བ་ཡིན་ནམ་ཁྱེད་རང་
དང་འབྲེལ་བའི་
གཏམ་གྱི་བརྗོད་པ་དང་ངག་གི་སྦྱོར་བ་དེ་ལ་འཇུ་ཐུབ་པ་བྱུང་ཡོད་
དམ་
རྣམ་པ་དེ་ལས་ཁྲ་རིལ་རིལ་གྱི་མིག་ཟུང་དག་མཐོང་ཐུབ་ལ་
ཕྱི་གསལ་ནང་གསལ་གྱི་འཇིག་རྟེན་འདིའི་དར་རྒུད་དང
འཇིག་རྟེན་འདིའི་ཚྭ་དང་འཚོ་བཅུད གཏེར་ཁ་དང་རི་ཆུ་
འཇིག་རྟེན་འདིའི་སྟག་དང་ལུ་གུ མེ་ལྕེས་སྐྱེད་ཀྱིན་པའི་མཐར་
205



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཐུག་གི་རྩ་བ་
གཉིད་ཀྱིན་པའི འཚོ་བཞིན་པའི བསམ་བློ་གཏོང་གིན་པའི
ཉིན་དང་མཚན་གྱི་བར་སྲུབས་ནས་ནགས་ཚལ་ལ་མགོ་འཁོར་བའི
དབང་རྩའི་བར་ཁྱམས་ལ་འཁྱམ་ཉུལ་བྱེད་ཀྱིན་པའི་འདོད་པ་དང་
འདུན་པ
ནས་ཀྱི་རྡོག་པོ་རེ་རེ་བཞིན་ས་འོག་ནས་སྐྱེ་བཞིན་པའི་འབར་གྱིན་
པའི་
འཆི་བཞིན་པའི ཉི་འོད་ཀྱིས་བརྡ་ཡིག་འབྲི་བཞིན་པའི་དགུན་ཁ་
དགུན་ཁའི་གངས......རི་མཐོང་བྱུང
བདག་གིས ཅི་ཞིག་མཐོང་བྱུང བདག་གིས་ཅི་ཞིག་ལུས་སོང
བདག་གི་རུས་མིང་དང་བདག་གི་ཤ་ཁྲག་རུས་རྐང་ཁྲོད་ཀྱི་ཕབ་རྩི་
དཀར་པོ
མ་འོངས་པའི་ཕྱོགས་ནས་ང་ལ་འོང་གིན་པའི་ན་ཆུང་གི་མིག་ཟུང་
དག
རྨ་ཁ་དག ངེས་པ་མེད་པ་དག ལོ་རྒྱུས་ཀྱི་རབ་རིབ་ཏུ་འགྱུར་
ངེས་པ་དག
བསྟར་དུ་བརྒྱུས་པའི་སྐར་མ་དག བསྟར་དུ་བརྒྱུས་པའི་མིག་་་་
འབྲས་དག
སྐར་མས་བརྗོད་པར་འདོད་ཀྱང་ང་ཡིས་ཐོས་ཐབས་བྲལ་བའི་སྙིང་
གཏམ་དག་
206



སྙན་ངག - འཚོལ་བ།
ཞང་ཞུང་ཡིག་རྒན་ལས་ཀྱང་སྔ་བའི་སྒོ་དང་སྒེའུ་ཁུང་གི་ཤུགས་་་་་
བསྟན་སྟོང་པ
དམ་དུ་བརྒྱབ་པའི་དོན་ལྔ་སྣོད་དྲུག་གི་མཚོན་བྱེད་དེ
འཇའ་ཚོན་གྱི་ཕྱུ་པ་ཁྲ་བོ་གྱོན་པའི་གཞོན་ནུ་མ་ཚོས་ང་ལ་མནར་
གཅོད་གཏོང་ཞིང
མཛུབ་བར་ནས་བརྡོལ་འོངས་པའི་འོད་ཟེར་ལྟ་བུས་ང་ལ་རེ་བའམ་
རེ་སྟོང་བསགས་ཡོད
གྲོང་ཚོ་ཞིག་གི་ཆགས་ཚུལ རུ་སྡེ་ཞིག་གི་འབྱུང་ཁུངས ད་ལྟ་
གཞི་ནས་གྲུབ་ཀྱིན་པའི་
ཐོག་ཁང་མཐོན་པོ རླངས་འཁོར་འབབ་ཚིགས འགྱིག་སོབ་
ལས་གྲུབ་པའི་གདོང་འབག
ལམ་འགྲམ་གྱི་གློག་སྒྲོན དུས་རབས་ཀྱི་བཙའ་ཆགས་པའི་མེ་ལོང་
ཆེན་པོ་
མེ་ཏོག་ཚལ་གྱི་མེ་ཏོག་དང་གེ་སར་ཁྲོད་ཀྱི་བུང་བ ཕྱོགས་གང་
རུང་ནས་འོངས་པའི་
ང་ཡི ཕོན་ཆེ་བའི་སྨེང་སེམས་ཀྱི་གོང་བུ རེ་ཆད་དང་རེ་བ་
མཉམ་འདྲེས་ཀྱི་མིག
ང་ཡི་ཅི་ཡང་མི་མཐོང་ལ་ཅི་ཡང་མི་ཚོར་བའི གོར་མ་རྡོ་ལྟ་བུའི་རྨ་
ཁ་ཟབ་མོ རྨ་ཁ་ཉམ་ཆུང
ང་ཡི་ཁྲབ་དང་རྨོག་ལྟ་བུའི ང་ཡི་ སོལ་ བ་དང་མེ་ལྟ་བུའི་ཉེས་
207



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
-
- -- ---- --
དམིགས་འབའ་ཞིག །
ང་ཡི་ནམ་ཡང་མཐོང་མི་འདོད་ཀྱང་མཚན་མོར་ཡང་འོད་ཟེར་འགྱེད་
ཀྱིན་པའི་ཁ་ཆེམས་ཐོར་བུ་
ང་ཡི་གཅེར་བུར་ལུས་པའི་བེམ་པོ་དེ་མཚོན་བྱེད་ཀྱི་རྡོ་ཁྲ་བོ རྡོ་
གྲང་མོ་
རྡོ་ཤི་བོ......
ཚེ་སྲོག་དང་བཅས་པའི་འོ གཉིས་སྦྱོར་དགའ་སྟོན་ལ་བདེ་བར་
འཇུག་བྱེད་མཚན་མ་
དཔོན་པོ་ ཚོང་པ་ གྲོང་མི རྫི་བོ ཇག་པ བླ་བཙུན་
སྐྱེ་བོ་གང་རུང་གིས་མི་ལོ་སྟོང་ཕྲག་ལ་འཕྲོག་རྩོད་བྱེད་ཀྱིན་པའི་ཤུལ་
བཞག་དངོས་རྫས་
མ་ཉེས་ཁ་གཡོག་གི་ཉེས་མིང་ཁྱེར་ཞིང་བྱམས་བརྩེ་ཡི་བདག་ཉིད་
ཅན་གྱི་རྒན་མོ་
མི་རྣམས་ཀྱིས་ཐོག་མ་ནས་གླེང་མི་འོས་པའི་ངན་སྐྲན་གྱི་ན་ཚ་ཞིག་
རྟོག་གེ་བའི་རྨི་ལམ་ལས་སྐྱེས་ཤིང་ནམ་ཡང་འཚར་ལོངས་འབྱུང་
ཐབས་མེད་པའི་ཁྱེའུ་ཞིག་
，
208



སྙན་ངག • གཅེས་ཕྲུག
གཅེས་ཕྲུག
(ཁག་གསུམ）
བདེ་སྐྱིད་སྒྲོལ་མ།
འདི་རུ་ཤོག་དང་། གཅེས་ཕྲུག་
ཨ་མའི་པང་ན་འབྱོར་ཕྱུག་གི་གཏེར་མཛོད་དང་།།
ངོ་མཚར་ཆོག་ཤེས་བྲལ་པའི་ལྟད་མོ་མེད་མོད། །
ཁྱོད་ཀྱི་ལུས་ལ་དྲོད་སྐྱིད་ཀྱི་བདེ་སྣང་སྟེར་ནུས། ་་།
ཁྱོད་ཀྱི་སེམས་ལ་ཚད་མེད་ཀྱི་བརྩེ་བ་སྦྱིན་ནུས།་་་
རང་སེམས་ཞིབ་མོས་བཅོས་པའི་ཚང་མལ་འདི།
ཁྱོད་ལ་བྱིན་པའི་ཤམ་བྷ་ལའི་ཞིང་ཁམས་ཡིན།
མཆོང་ལྡིང་གྱིས་དང་། གཅེས་ཕྲུག
རང་ཁྱིམ་ན་གློག་འཕྲུལ་ལྡན་པའི་རྩེད་ཆས་མེད་ལ།
དགོས་འདོད་ཀྱི་ནོར་བུའང་མི་གནས་མོད།
ཁུ་ལུའི་སྤོ་ལོ་དང་ཐེ་གེའི་སྒོ་ཕྱུགས།
ད་རུང་དབྱངས་གསལ་སོ་བཞིའི་གླུ་དབྱངས་སྙན་མོ་དེ།
མེས་པོས་ཁྱོད་ལ་བཞག་པའི་ཚིམ་མེད་ཀྱི་རོལ་རྩེད་ཡིན།
209



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལྷུག་ལྷུག་དགོད་དང་། གཅེས་ཕྲུག
ཨ་མའི་མཆུ་འདབ་ཡང་མོས་འདི་ལྟར།
ཁྱོད་ཀྱི་ལུས་ཡོངས་མ་ལུས་འོ་ཡིས་ལྡག་པར་ཆུགས་ཤིག
བྲང་ཁོག་ན་ནམ་རྒྱུན་སེམས་ཁྲལ་ངན་ངོན་ཞིག་གནས་པ་ནི།
ནམ་ཞིག་ཁྱོད་ནར་སོན་ནས་སྟག་ཤར་ཡིན་དུས།
ངའི་བྱམས་སེམས་ཀྱི་འོ་ཞིམ་དེ་རིང་ནང་བཞིན།
དགའ་བས་དང་དུ་ལེན་མི་སྲིད་པ་དེ་རེད་ཨང་།
ལོངས་སུ་སྤྱོད་དང་། གཅེས་ཕྲུག
གོ་ལའི་སྟེང་ཆེས་མཐོ་བའི་ལྗོངས་ནི་ཁྱོད་ཀྱི་ཕ་ཡུལ་ཡིན་ལ།
འཇིག་རྟེན་དུ་ཆེས་བརྩེ་བའི་གཉེན་ནི་ཁྱོད་ཀྱི་མ་ལོ་ཡིན།
ད་དུང་ཉི་མས་བཞུ་མ་ནུས་པའི་ཁ་བའི་ཁོར་ཡུག་ཅིག་ཀྱང་ཁྱོད་ལ་
ཡོད་པས།
རྒྱུས་མེད་དང་ཐེ་ཚོམ་གྱི་འཛེམ་དོགས་འཆང་ག་ལ་དགོས།
ཡོད་ཚད་ཀྱི་ཡོད་ཚད་སྔོག་འདོན་བྱོས་ལ་ཁྱེར་དང༌།
མཐའ་མཇུག་ང་ལ་མཁོ་བ་ནི་བུ་ཡི་དྲིན་ལན་མ་ཡིན་ཏེ།
སེམས་རྟེན་ཁྱོད་ཀྱིས་མིའི་རིགས་ཀྱི་འབྱུང་འགྱུར་ལ།
གནམ་ས་འགུལ་བའི་ལག་རྗེས་ཤིག་འཇོག་རྒྱུ་དེ་ཡིན།
2002ལོའི《སྦྲང་ཆར》དེབ་དང་པོ་ལས་བདམས།
210



སྙན་ངག • གཅེས་ཕྲུག།
རིལ་མ།
ཡ་ཐོག་འབྲོག་མི་དང་འབྲེལ་འདྲིས་ཟབ་པ་ནས་བཟུང་།
སྦྲ་གུར་གྱི་སྐྱེད་ཐབ་རེ་རེའི་གོ་ཁུང་ན།
ངའི་ལས་དབང་གི་བདེ་སྡུག་བརྗོད་ཀྱིས་མི་ལང་ལ། །
བསམ་མེད་བྱིས་པའི་ཉིན་སྲིབ་ཀྱི་རྩེད་ར་དག་ན།
ང་ལ་ལྷ་ཡིས་བཅོལ་བའི་ལྷག་བསམ་གྱི་སྒྲུང་གཏམ་ཞིག་ཡོད།
ངས།
འཇིག་རྟེན་གྱི་ས་རྒྱུ་ཐད་ཀྱིས་གཅོད་མི་ནུས་ཤིང་།
སྤང་ཐང་གི་ལྗང་ལོ་ལེབ་ཀྱིས་གནོན་ག་ལ་ཐུབ།
རྔམས་མཐུག་གི་ཁ་བར་ངོ་རྒོལ་བྱེད་མི་ཕོད་ལ།
མཚེར་ཤུལ་གྱི་སྐྱོ་སྣང་སེལ་བར་ག་ལ་ནུས།
ཡོད་ཚད། ང་རྒྱལ་གསོབ་ཆེའི་རྫུན་གཟུགས་མི་ངོམ་པའི་ཆེད་དུ་
འདུག་པས། །
ངའི་གསང་བ་བརྟོལ་མཁན་ཆེས་ཉུང་བར་རྒྱུ་མཚན་ལོས་ཡོད།
ང་ལ། །
རང་རིགས་ཀྱི་དཔུང་ཚོགས་མཐུག་པས་ཨོང་མེ་ལས་སྤྲོ་སེམས་ཁོལ་
211



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཞིང་།
རྩྭ་ཐང་གི་རྨི་ལམ་བདོག་པས་སོལ་མེ་ལས་བཀྲག་མདངས་ཆེ།
རྨོན་དོར་གྱི་བཙོ་སྦྱངས་ཐེབས་དུས་བརྩེ་དུང་གིས་ས་བོན་གསོ་ནུས།
གངས་ལྗོངས་ན་སྙན་གྲགས་མེད་ཀྱང་གངས་ལྗོངས་སུ་རང་ལུས་་་
འབུལ་རྒྱུ་ནི།
ངའི་བཅོས་མིན་གྱི་ཕུགས་རེ་དང་ཁས་བླངས་པའི་དམ་བཅའ་ལགས་
པས།
ཆུང་ཆུང་གི་རིལ་མ་ང་ཉིད།
རྟོགས་མཁན་མེད་ཀྱང་ཅི་ལ་སྐྱོན།
2000ལོའི《སྦྲང་ཆར》དེབ་གཉིས་པ་ལས་བདམས།
-
.-
ཁྱོད་ཀྱི་བརྩེ་དུང་།།
ཁྱོད་ཀྱི་བརྩེ་དུང་ལ་ཡ་ང་བའི་གདུག་རྩུབ་མེད་མོད།
ལང་ཚོའི་རྦབ་ཆུ་འཕྱུར་བའི་ཁོར་ཡུག་ན།།
ལང་ལོང་འཚུབ་པའི་ཁ་བ་བུ་ཡུག་བཞིན།།
ངའི་མིག་མདུན་གྱི་ཡུལ་ལྗོངས་བསྒྲིབས་ནས་ཅི་བྱེད།
212



སྙན་ངག • གཅེས་ཕྲུག
ཁྱོད་ཀྱི་བརྩེ་དུང་ལ་གཡུལ་འགྱེལ་གྱི་དྲག་ཆས་མེད་མོད།
ཆུང་འདྲིས་གྲོགས་པོ་སླར་འཛོམས་ཀྱི་དགའ་ཚལ་དེར།
རྒྱ་ནག་ལྕགས་རིའི་རྔམ་བརྗིད་ཀྱི་རི་རྒྱུད་བཞིན།
ང་ལ་འགྲན་སློང་གི་འགྱིང་སྟབས་ངོམ་ནས་ཅི་བྱེད།
ཁྱོད་ཀྱི་བརྩེ་དུང་ལ་འཇབ་རྒོལ་གྱི་འགུགས་ཐག་མེད་མོད།
འགྲོ་འཆག་ཉལ་འདུག་གི་ཉིན་རྒྱུན་འཚོ་བའི་ཁྲོད།
གཡོ་སྒྱུའི་ལྕགས་རྙི་ཐོགས་པའི་ཝ་འཛིན་གྱི་རྔོན་པ་བཞིན།
ངའི་སེམས་པར་དོགས་ཟོན་གྱི་འཇིགས་སྣང་བསྐུལ་ནས་ཅི་བྱེད།
ཁྱོད་ཀྱི་བརྩེ་དུང་ལ་འགྱུར་བག་གི་ཟློས་གར་མེད་མོད།
རྨི་ལམ་གྱི་གཟེངས་ཁྲི་མཐོ་བའི་སྔས་འགྲམ་དུ།
ནམ་ཡང་ལྷོད་འཇགས་དཀའ་བའི་ཁོམ་མེད་ཀྱི་མེལ་ཚེ་བཞིན།
ང་ལ་བྲོས་ཤོར་གྱི་སེམས་ཁྲལ་བཅངས་ནས་ཅི་བྱེད།།
ཁྱོད་ཀྱི་བརྩེ་དུང་ལ་གུ་དོག་པའི་བདག་འཛིན་མེད་མོད།
གངས་རིའི་ཕུགས་འདུན་བཏིངས་པའི་གཟི་བརྗིད་ཀྱི་ལམ་ཆེན་སྟེང་།
རྐང་འགྲོས་མཉམ་པའི་མདུན་སྐྱོད་ཀྱི་ན་ཟླ་མང་པོའི་ཁྲོད།
ཁོ་བོའི་ཅི་དགར་སྐྱོད་པའི་རང་དབང་ཕྲོགས་ནས་ཅི་བྱེད།
ཁྱོད་ཀྱི་བརྩེ་དུང་ལ་ཡིད་འཕྲོག་གི་འབྱོར་རྒྱུན་མེད་མོད།
213



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཡང་ཡང་བསྐྱུར་ཕོད་བྲལ་པའི་ཞེན་ཆགས་ཀྱི་ཕྱིར་མིག་ཁྲོད།
འདོད་ལྷས་འཕངས་པའི་འཁྱོག་མེད་ཀྱི་མདའ་མོ་བཞིན།
ངའི་སྙིང་ལ་ན་ཟུག་དང་སྡུག་བསྔལ་བསྐྱལ་ནས་ཅི་བྱེད།
2000ལོའི《སྦྲང་ཆར》དེབ་གཉིས་པ་ལས་བདམས།
214



སྙན་ངག - ཁྱིའི་སྙན་ངག
ཁྱིའི་སྙན་ངག
གོམ་པ་ལྔ་དྲུག་གི་འཇིག་རྟེན། །
ཕུར་བས་ཡོད་ཚད་ས་འོག་ཏུ་བཅུག་
ལྕགས་ཐག་གི་ཟིལ་སྒྲས།།
ལུང་ཁུགས་སྤར་མོ་གང་གི་ངག་རྒྱུན་གླེང་།
ཁྱེད—ཟླ་འོད་ཕོག་པའི་རི་བོ་བཞིན།།
ཁྱེད——མུན་ནག་ཁྲོད་ཀྱི་ཕོ་རོག་བཞིན།
སྡེར་ཤུལ་རེ་རེ་སྦྲ་ཤུལ་དུ་ལུས། སླར་ཡང་བྲད།
སྐམ་གཤེར་གྱི་ལྕི་བའི་དྲོད་སྣང་ལས།
ཁྱེད་ཀྱི་སྙན་ངག་འཕྱུར། །
གནག་ཕྱུགས་ཀྱི་གླུ་དབྱངས་ཁྲོད།
རུམ་ལ་བསྡུས་པའི་རྩམ་ཁུག་ནམ་ཡང་ཚ་ལམ་ལམ།
དཀོན་མཆོག་གི་འཛུབ་སྟོན་ཁྲོད།
ནམ་ལངས་ལ་ས་རུབ།
ཁྱེད་ཀྱི་ཉི་མ་དེ་གཞན་དང་གཏན་ནས་མི་འདྲ།
1996ལོར་ཀན་སུའུ་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི«ངས་ཁྱེད་
རང་ཁུ་སིམ་མེར་བཞག》ཅེས་པ་ལས་བདམས།
215
་
ཟ+ ： :
སྨ- - -
ས--༠༤.



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ང་ནི་རྒྱང་རིང་གི་འཇིག་རྟེན་ཞིག་ལ་
བཞུད་འགྲོ། （ཁག་གཉིས)
རྡོར་བྷ།
བཟོད་སྒོམ་གྱིས་ཨང་། མཛའ་གྲོགས།
བདག་གིས་རང་གི་མཛའ་སེམས་ཀྱང་ཁྱོད་དེ།
བདག་གི་སྙིང་ཐུབ་ཀྱི་གྲོགས་པོ་ཁྱེད་ལ་མུ་མཐུད་སྟེར་ཐབས་བྲལ།
བརྩེ་མེད་ཀྱི་ལས་སྐལ་འདིས་བདག་ལ་ཆེད་དུ་གཟན་པས།
ཁོ་བོ་བརྗེད་པར་གྱིས་ཨང་། མཛའ་གྲོགས།
ཁོ་བོའི་བརྙན་པར་དེ་ཡང་མེ་ཡིས་སྦྱོར། །
བཟོད་སྒོམ་གྱིས་ཨང་། མཛའ་གྲོགས།
བདག་གིས་རང་གི་འཛུམ་མདངས་དེ་ཡང་ཁྱོད་དེ།
བདག་གི་མཛའ་གྲོགས་གཅིག་པུ་ཁྱེད་ལ་མུ་མཐུད་སྟོན་ཐབས་བྲལ།
ཡ་ང་བའི་དངོས་དོན་འདིས་བདག་ཁྱོད་དང་བཙན་ཕྲལ་བྱས་ནས།
ཁོ་བོ་གསང་བའི་རྒྱལ་ཁམས་ཤིག་ཏུ་བརྫངས།
ཁོ་བོ་བརྗེད་པར་གྱིས་ཨང་། མཛའ་གྲོགས།
ཁོ་བོའི་འཕྲིན་ཡིག་དེ་ཡང་ཆུ་ལ་སྐྱུར།
216



སྙན་ངག • ང་ནི་རྒྱང་རིང་གི་འཇིག་རྟེན་ཞིག་ལ་བཞུད་འགྲོ། །
རྩྭ་ཐང་གི་དགོང་ཁ།
གཡོས་དུད་ཚོམ་བུ་རེ་རེས།
བཞུད་ཁའི་ཉི་མ་བཏེགས།
འབྲོག་ཁྱིམ་བུ་མོ་ཆུང་ཆུང་གིས།
ལག་ཟུང་གིས་མཚལ་མདོག་གི་དབུགས་སྒང་ཞིག་མཐོ་རུ་བཀྱགས།
ཆུ་ལེན་གྱི་སྲུ་མོས།
མཚམས་སྤྲིན་ཟོ་གང་ཁྱིམ་ལ་ཁུར།
རྫི་བོའི་ཤུགས་གླུས།
སྤྲིན་དཀར་ཕོན་པོ་ཕོན་པོར་ལྷས་ལ་བསྡུས།
1997ལོར་ཀན་སུའུ་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི《སྙན་ངག་
གིས་སླར་ཡང་ཁོ་བོ་བཙལ»ཞེས་པ་ལས་བདམས།
217



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འདི་ལྟར་སྡོད་དུས།
རྡོ་གྲགས།
འདི་ལྟར་སྡོད་དུས
གསེར་དངུལ་དང་ཟངས་ལྕགས་མེད་པའི་ཁོར་ཡུག་ནས
ཅི་ཞིག་གིས་མཛའ་མོའི་མགུལ་ལ་སྒྲོན་པའི་ལེགས་སྐྱེས་བྱེད་རྒྱུ
ངས་ཐག་རིང་གི་ནམ་མཁའ་སྟོང་བ་དེ་སྙིང་གར་སྦྱར་ནས་
རང་ཉིད་ཀྱི་སྲུང་སྐར་རྒྱུ་སའི་སེམས་པ་བྱས་དུས
ད་གཟོད་སྤྲིན་དཀར་དང་འཇའ་ཚོན་ཚོགས་ཀྱི་དགོས་མཁོ་གསར་བ་
རྙེད
ད་གཟོད་ཁྲུང་ཁྲུང་དང་རྒོད་པོ་ཚོགས་ཀྱི་འདབ་རྩལ་ཡིད་ལ་དྲན་
ད་ལྟ་མུན་ལྗོངས་ཀྱིས་མཆེ་བ་གཙིགས་ནས་དགོང་ཀའི་བག་ལེབ་
འཆའ་
དུང་ཟླས་དངུལ་གྱི་ལྕགས་ཚན་ཕྱར་ཙམ་གྱིས
ཐག་རིང་གི་བྱེའུ་ཁྱུ་དཀར་པོ་དལ་གྱིས་ལྷས་ལ་བསྡུས་
འདི་ལྟར་སྡོད་དུས།
ང་མཚན་མོ་མིན་པའི་མུན་ནག་ཅིག་གི་ཀློང་དུ་འགྲེང་ནས
གྲུ་ཁ་ གང་ཞིག་བདམས་ནས་ རང་གི་གནས་ཚང་བྱེད་དགོས་པར་
_218



སྙན་ངག • འདི་ལྟར་སྡོད་དུས།
བལྟས་
འདི་ལྟར་སྡོད་དུས
སེམས་པ་ནི་མཁའ་ན་ལྡིང་བའི་རྒོད་པོ་གཤོག་ཐོགས་ཤིག་སྟེ
ངས་སྐྱ་སིབ་སིབ་ཀྱི་མུན་ལྗོངས་ཐད་ཀྱིས་བརྒལ་ཆོག་ལ
དེ་ལས་ཀྱང་རྒྱང་ཐག་རིང་བའི་སྨུག་རྒྱུའི་གྲོང་ཚོར་འགྲོ་ཆོག
ད་དུང་རྒྱང་རིང་གི་སྔོ་ཆུང་ཟ་བའི་ཤ་ཕོ་རྭ་རིང་དེ་
ད་དུང་ཐག་རིང་གི་བོའུ་སྐད་ལ་འདྲོགས་པའི་ཡུ་མོ་ཁ་སྐྱ་དེ
འདི་ལྟར་སྡོད་དུས
ངས་དེ་ཚོ་དང་མཉམ་དུ་ཅི་དགར་གྱིས་གླེང་མོལ་བྱས་ཆོག
འོན་ཀྱང་འདི་ལྟར་སྡོད་དུས
ངས་ཡང་སྙིང་ཅི་ཞིག་བླངས་ནས་རང་ཉིད་ཀྱི་ནམ་མཁའ་བྱེད་དགོས་
འདི་ལྟར་སྡོད་དུས།
ངས་མུན་ནག་གི་གཏིང་རིམ་མྱུལ་བའི་ཁྭ་ཏ་ཚོགས་དང་མཉམ་དུ
ཁ་སང་གི་མཛེས་སྡུག་དང་རྔམ་བརྗིད་གླེང་ནས
མིག་ཀོང་གི་མུན་ཀློང་ལ་མཆི་མ་དཀར་པོའི་འོད་ཟེར་གང་མང་སྤྲོས་
ཆོག་ལ་
ད་དུང་སྤྲིན་ཚོགས་ཀྱི་བང་རིམ་ལ་རྣ་བ་གཏད་ནས
བཙན་པོའི་བང་སོའི་ཕྱོགས་ལ་རྒྱང་ཉན་ཡང་ཡང་བྱས་ཆོག
འདི་ལྟར་སྡོད་དུས
ངས་ཡང་སྙིང་གང་ཞིག་བདམས་ནས་རང་གི་ལོ་ཟླ་བྱེད་དགོས་
219



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ད་ལྟ་ང་མཆོད་རྟེན་མིན་པའི་མཆོད་རྟེན་གྱི་ཀློང་དུ་འགྲེང་ནས་
འདི་ལྟར་སྡོད་པའི་ལས་དབང་ལ་བསམ་གཞིགས་གང་མང་བཏང་
དུས
ངས་ཡང་སྙིང་གང་ཞིག་བླངས་ནས་ནམ་མཁའ་དང
ལོ་ཟླར་འབུལ་བའི་ཁ་བཏགས་བྱེད་དགོས
ངས་ཡང་སྙིང་གང་ཞིག་བདམས་ནས་སེམས་ཀྱི་གས་ཆག་བསྲུབ་པའི་
འཚོ་བཅུད་བྱེད་དགོས
འདི་ལྟར་སྡོད་དུས
ངས་ཁྱུང་ཆེན་དང་རྒོད་པོ་ཚོགས་ཀྱི་གཏམ་རྒྱུད་གང་མང་གླེང་ཞིང
འཇའ་ཚོན་དང་སྤྲིན་དཀར་ཚོགས་ཀྱི་རྗེས་ཤུལ་ཡང་ཡང་སྙེག
ཀན་སུའུ་མི་རིགས་དཔེ་སྐྲུན་ཁང་གིས1995ལོར་པར་སྐྲུན་བྱས་པའི«ཚོར་སྣང་
གསར་བ》ལས་བདམས།
220



སྙན་ངག - འདུག་ས་མེད། །
འདུག་ས་མེད།
གངས་སྐྱེས་དགེ་དོན།
མཁྱེན་རབ་ཡེ་ཤེས་སྣང་བ་ཡིས། །
རྨོངས་པའི་དྲ་བ་ཡོངས་སུ་འཇོམས། །
འགྲོ་ལ་རྗེས་ཆགས་བརྩེ་བའི་ལྷ། །
འཇམ་དཔལ་རྣོན་པོས་བདག་སྐྱོངས་ཤིག།
མགོ་བོ་དགྱེས་ན་ལྷ་གཉན་ཐོག་སེར་འབེབས། །
རྐང་ལག་འགུལ་ན་སྲུང་མའི་བཀའ་ཆད་ཡོང་། །
བསམ་བློ་བསྐོར་ན་གདོན་གྱིས་སྙིང་ཁ་དཀྲུག།
ལས་ངན་ཁོ་བོའི་འདུག་སྟངས་ཇི་འདྲ་བྱེད། །
མདུན་དུ་སྤོས་ན་འདྲེ་ཡིས་ཆོ་འཕྲུལ་སྟོན། །
རྒྱབ་ཏུ་ནུར་ན་དྲི་ཟས་དམོད་པ་གཏོང་། །
ས་ལ་བསྡད་ན་བཙན་གྱིས་རྩ་རྒྱུས་གཅོད། །
ཉམ་ཆུང་ཁོ་བོའི་འགྲོ་ལམ་གང་ལ་གཏོད། །
གཏེར་འདོན་མི་རུང་གཞི་བདག་མཛོད་ཁང་སྟོང་། །
221



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཤིང་གཅོད་མི་ཉན་ཀླུ་རྒྱལ་སྐྲ་ལོ་འབྲེག།
ས་བརྐོ་མི་འོས་ས་བདག་ནད་ཡམས་གཏོང༌། །
སྐལ་ཆད་ཁོ་བོའི་འབད་བརྩོན་གང་ལ་བྱེད། །
དྲང་བདེན་བསྒྲུབས་ན་དཔོན་ངན་ཐུགས་ལ་ཕོག།
དྲང་གཏམ་བརྗོད་ན་བླ་ཆེན་ཐུགས་དགོངས་འཁྲུགས། །
དྲང་ལམ་དེད་ན་དམངས་ཀྱིས་མི་ཁ་གཏོང་། །
གྲོགས་མེད་ཁོ་བོའི་སྐྱིད་སྡུག་སུ་ལ་ཞུ། །
ཆོས་རིག་སྦྱངས་ན་རྙིང་ཞེན་རྗེས་ལུས་ཟེར། །
ཚན་རིག་བསླབས་ན་ལྟས་ངན་ལྟ་ལོག་འབོད། །
མཐའ་གཉིས་ཟུང་དུ་འབད་ན་ཕྲ་མར་བརྩི། །
ས་སྒང་འདི་རུ་ཁོ་བོ་འདུག་ས་མེད། །
ཡོད་པ་བརྒྱ་ཡི་སྣང་བ་མ་འགག་ཅིང་། །
མེད་པ་སྟོང་གི་མཐའ་ལ་མི་གནས་པའི། །
ཐབས་འཕྲུལ་རིག་པའི་འཁོར་ལོའི་བགྲོད་ཤུགས་ཀྱིས། །
ལྡེམ་པོར་འཇུག་པའི་དབུ་མའི་ལམ་ཞིག་འཚོལ། །
222



སྙན་ངག - འཇིག་རྟེན་ངོ་མཚར་སྒྱུ་མའི་ལྟད་མོ།
འཇིག་རྟེན་ངོ་མཚར་སྒྱུ་མའི་ལྟད་མོ།
འཇིགས་རྡོ།
སྐབས་འགར་གླུ་དང་རྩེད་འཇོའི་སྟངས་སྟབས་ལ་རོལ་ཞིང་། །
སྐབས་འགར་སྒྱིད་ལུག་ལེ་ལོའི་གཡེང་བ་དང་འགྲོགས་ཤིང་། །
སྐབས་འགར་སྡུག་བསྔལ་རྒྱ་མཚོའི་སྨྲེ་ངག་རེ་འདོན་ཅིང་། །
སྐབས་འགར་ངེས་འབྱུང་སྐྱོ་བའི་སྣང་ཉམས་རེ་འཆར་ཞིང༌། །
སྐབས་འགར་སློབ་ལ་མི་མཁྱེན་འབད་རྩོལ་གྱིས་ངལ་བ། །
སྤྱིར་ན་མི་ཚེའི་ལམ་ཕྲན་འདི་འདྲ་ཞིག་མིན་ནམ། །
ལ་ལར་གནོད་པའི་འཚེ་ཡང་དོན་བཟང་རེ་སྨིན་ཡོང་། །
སྐབས་འགར་ཕན་པས་བསྒྲུབས་ཀྱང་རྐྱེན་ངན་རེ་ཤར་ཡོང་། །
བཟང་ངན་ཤན་དུ་འབྱེད་པའི་དྲང་ཐིག་དེ་འདི་ཞེས། །
ཞིབ་ཏུ་དཔྱད་ན་གཏན་ནས་ངེས་ཆ་རེ་མེད་དོ། །
བསྟད་ནས་ཡ་གིའི་ཉི་ཟླ་མགོ་བོ་ལ་འདོགས་ཤིང༌། །
སྨད་ནས་བཤང་གཅི་དོང་གི་ས་འོག་ཏུ་འཇུག་པ། །
བསྟོད་སྨད་བར་ན་རྒྱུ་བ་མིའི་རིགས་ཀྱི་བར་མ། །
བསམ་ཞིང་བསམ་ན་འཚོ་བའི་ཁྱད་ཆོས་རེ་ཡིན་ཤས། །
ཕྱི་ཡི་ཆ་ལུགས་རྣམ་པ་མེ་ཏོག་བཞིན་མཛེས་ཀྱང་། །
ནང་གི་འདུན་པའི་འཆར་སྣང་རྡོ་སོལ་གྱིས་གཡོགས་ན། །
223



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དཔོན་ཆེན་ཡིན་ཡང་རྟོགས་ཆེན་ཁབ་མིག་ལས་དོག་པ། །
བླ་མ་ཡིན་ཡང་བླ་མེད་རྣམ་དཔྱོད་ཅིག་མ་མཆིས། །
བཙུན་པ་ཡིན་ཡང་བཙུན་གཟུགས་ཁོ་ན་ལས་མ་འདས། །
གྲོང་བ་ཡིན་ཡང་གྲོང་གི་གླང་རྒན་དང་ཁྱད་ཅི། །
དེ་བས་ཕན་བདེ་མ་ལུས་ལེགས་ཚོགས་ཀྱི་རྩ་བ། །
མིའི་རིགས་སོ་སོའི་ནང་གི་འདུན་པ་ལ་རག་ལས། །
གཞན་གྱི་དབང་དང་གྲགས་སྙན་ཡོན་ཏན་གྱི་ཆ་དང༌། །
ཐོབ་དང་གོ་ས་རྒྱུ་ནོར་ལོངས་སྤྱོད་ཀྱི་ཕྱོགས་སུ། །
འདོད་ཅིང་རྔམས་པའི་བརྣབ་སེམས་དབང་མེད་དུ་སྐྱེ་བ། །
རང་ལ་ཐོབ་བྱ་མེད་པའི་རེ་འབྲས་ཀྱི་སྟོང་འདང༌། །
ནམ་མཁའི་གློག་ཞགས་འདྲ་བའི་སྐད་ཅིག་གི་འགྱུར་བས། །
རི་བོང་ཅལ་འདྲོགས་ལྟ་བུའི་ངང་ཚུལ་རེ་སྟོན་ལ། །
ཡ་མཚན་རྫུ་བག་ཚུལ་འཆོས་རྣམ་སྣང་གི་མཛད་པས། །
བརྗིད་ཆགས་རྔམ་བརྗིད་ཅན་གྱི་འཇིགས་སྣང་རེ་སྐུལ་ཡོང་། །
ཁྱི་ལ་ཁྱི་ལྟོ་བླུད་ན་བདག་པོ་ལ་མི་རྨུག །
ཁྱི་ལས་བཙོག་པའི་འཇིག་རྟེན་ཁྲེལ་མེད་ཀྱི་མི་ལ། །
ཕན་པར་བྱས་ཀྱང་གནོད་པའི་མཐོང་སྣང་གིས་ཁྱབ་པའི། །
དུག་གི་ལོ་མ་བདུད་རྩིར་སྒོམ་པ་དང་འདྲའོ། །
ཟོག་ལ་ཟོག་དང་འགྲོགས་ན་ཇེ་བཟང་དང་ཇེ་བཟང་། །
མི་ལ་མི་དང་འགྲོགས་ན་ཇེ་ངན་དང་ཇེ་ངན། །
མི་དང་དུད་འགྲོའི་བར་གྱི་ཤེས་པ་དེ་བསམས་ན། །
224
་་་



，
=
སྙན་ངག • འཇིག་རྟེན་ངོ་མཚར་སྒྱུ་མའི་ལྟད་མོ།
ཡ་མཚན་འདང་རྒྱག་ཅན་གྱི་བསམ་གཞིགས་རེ་འཁོར་རོ། །
སྤྱོད་ངན་ཆུང་མར་རོལ་བ་མི་ཚེ་ཡི་སྡུག་བསྔལ། །
ཆང་འཐུང་ཁྱོ་བོར་ཐོབ་པའང་མི་ཚེ་ཡི་སྡུག་བསྔལ། །
སྡུག་བསྔལ་འདི་འདྲ་བསྐལ་བ་མ་སྟོང་གི་བར་དུ། །
འཇིག་རྟེན་འདི་རུ་བཟློག་ཐབས་མེད་པ་ཞིག་སྣང་ངོ༌། །
རོང་བ་རོང་སའི་ཞིང་ནང་སྐྱིད་སྣང་རེ་འཆར་ལ། །
འབྲོག་པ་འབྲོག་སའི་ཕྱུགས་ནང་བདེ་སྣང་རེ་འབར་འདུག།
གཅིག་གིས་གཅིག་ལ་སྙིང་རྗེའི་མཐོང་ཡུལ་དུ་སེམས་པ། །
མགོ་འཁོར་སྐྱེ་བོའི་ཁྲོད་ཀྱི་གླེན་རྟགས་ཤིག་མིན་ནམ། །
གསལ་མྱུར་ཤེས་རབ་རྣོ་ཡང་བརྩོན་པ་ཞིག་མེད་ན། །
མཉམ་བཞག་ལམ་ལས་འགོངས་པའི་རྟོགས་འཆར་རེ་སྐྱེ་ལ། །
ནང་གི་ཀུན་སློང་སྟོན་སྤྲིན་བུ་མོ་དང་འགྲོགས་ན། །
སྟོན་པ་དཔང་བར་བཞག་པའི་རྩ་བའང་འགལ་འགྲོ། །
རང་ཉིད་གོམས་འགྲོས་སྟོབས་རྩལ་མ་རྫོགས་པའི་བྱིས་པས། །
གཞན་ཉིད་ལང་ཚོའི་འདབ་མ་འབུམ་ཕྲག་ཏུ་གཡོ་བར། །
ཉེས་སྐྱོན་ཕྲག་དོག་དུག་གི་ཁ་རླངས་ཤིག་འཕྱུར་བ། །
ཕན་མེད་རང་གི་སྡུག་གི་རི་རབ་ཞིག་མིན་ནམ། ། །
འོན་ཀྱང་ལས་རྒྱུ་མེད་པའི་ཁོམ་ལོང་གིས་ཁྱེར་ན། །
དཔའ་མེད་དཔའ་བོའི་དཔའ་རྟགས་མང་པོ་ཞིག་བཞག་ཚུལ། །
མཁས་མིན་མཁས་པའི་བྱ་བ་རྣམ་གསུམ་རེ་འཕེལ་ཚུལ། །
ཐ་ན་ས་སྒང་འདི་ཡང་སྤོ་ལོ་དང་འདྲ་བར། །
225



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྐང་རྩེད་གཅིག་གིས་སྟོང་བའི་བར་སྣང་དུ་གཡུགས་པའི། །
འུད་ཤོབ་རང་སྣང་སྨྲ་བའི་གླེན་པ་ཡང་མི་ཉུང་། །
ཡོན་ཏན་མེད་པའི་ཀླད་མེད་དཔོན་པོ་འགའི་སྤྱོད་ལམ། །
སྙིང་རྩ་ཤིན་ཏུ་འཁྲིགས་པའི་སྨྱོན་པ་ཡི་ཟློས་གར། །
དཔོན་ཉམས་རྫུ་བག་སྟོན་པའི་ཉམས་སེང་གི་རྣམ་པ། །
བླུན་པོས་ཁྲོམ་ནས་བྲོ་གར་འཁྲབ་པ་དང་འདྲའོ། །
ཁ་ནས་ཁ་ཡག་ཚིག་གི་མེ་ཏོག་རེ་འཐོར་ཀྱང་། །
དོན་གྱི་ལག་ལེན་ཆུ་ཡི་ཝུ་བ་དང་འདྲ་བས། །
ཞིབ་ཏུ་དྲན་པའི་གཞུ་མོ་ནང་རོལ་ཏུ་བཀུག་ཚེ། །
ཡོད་ཚད་ཤ་ཚོན་དུ་ཆང་སྡེར་ཁ་ཡི་ཆེད་དོ། །
མཁོ་རྒྱུ་ལོངས་སྤྱོད་བདོག་པའི་ང་རྒྱལ་གྱི་སྣང་བས། །
སྤྲིན་ཕུང་བ་གམ་བརྟོལ་ཏེ་ས་གཞིའང་མི་མཐོང་། །
བཅོས་སྐྱོང་དག་སེལ་རྒྱལ་ཁྲིམས་གཉའ་ཤིང་གི་བུ་ག །
བདེན་པའི་རྒྱས་བཏབ་གློ་བུར་མགོ་བོ་ལ་བསྐོན་ཚེ། །
དམངས་ཀྱི་རྒྱུ་སྒོར་ཟོས་པའི་རུལ་སུངས་ཀྱི་ངེས་པ། །
ད་གཟོད་རྙེད་ཀྱང་འགྱོད་པའི་དབུགས་བརྔུབས་ལས་ཅི་ཕན། །
བདེ་བའི་རིགས་ཚོགས་དབྱར་གྱི་མེ་ཏོག་བཞིན་མང་ཡང་། །
བཟའ་ཟླའི་འཁོན་རྩོད་མི་འདོད་ན་ཚ་ཞིག་མེད་ན། །
འདི་ལས་ལྷག་པའི་བདེ་ཆེན་རྒྱ་མཚོ་ཞིག་འཁྱིལ་བ། །
བརྟག་ཅིང་དཔྱད་ཚེ་ཡོད་པ་སུ་ཞིག་གིས་ཤེས་སམ། །
ཆགས་པའི་མིག་ཞགས་འཕེན་པ་སྐད་ཅིག་མའི་རང་བཞིན། །
226



-
སྙན་ངག - འཇིག་རྟེན་ངོ་མཚར་སྒྱུ་མའི་ལྟད་མོ།
ཆགས་ནས་འགྲོགས་ཤིང་མཐུན་པ་སྐད་ཅིག་མའི་རང་བཞིན། །
ཆགས་སྡང་ཟུང་དུ་འབྲེལ་བ་སྐད་ཅིག་མའི་རང་བཞིན། །
མདོར་ན་འདུས་བྱས་ཡོད་ཚད་སྐད་ཅིག་མའི་རང་བཞིན། །
རྟེན་འདིར་བཟོད་པར་དཀའ་བ་སྤོ་ངན་དང་ཁོང་ཁྲོ། །
དེ་ལས་བཟོད་དཀའ་འཇིག་རྟེན་ཕོ་མོ་ཡི་ཆགས་པ། །
འགའ་རེས་འདོད་སྲེད་ཕྱི་ཡི་ཟོལ་བཅོས་སུ་བསྒོམས་ཀྱང་། །
སྨྱོ་བྱེད་དུག་ཆུ་སྙིང་གི་རྩ་ཁམས་སུ་ཞུགས་ཚེ། །
ངང་ངམ་ཤུགས་ཀྱིས་འཇིག་རྟེན་དགའ་སྣང་འདིའི་ཕྱོགས་སུ། །
གོམས་ཤིང་འདྲིས་པའི་རང་མཚང་རྗེན་རྗེན་དུ་བསྟན་ཡོང་། །
བཞུར་ནས་འཛད་མཐའ་མེད་པ་རྨ་ཀླུང་གི་ཆུ་བོ། །
ལས་ནས་ཚར་རྒྱུ་མེད་པ་འཇིག་རྟེན་གྱི་བྱ་གཞག །
ནམ་ཡང་རྒས་རྒྱུ་མེད་པ་ལྷ་ཤིང་གི་ཤུག་པ། །
བཤད་ནས་རྫོགས་རྒྱུ་མེད་པ་གྲོགས་བར་གྱི་སྙིང་གཏམ། །
སེམས་ཀྱི་སྟོང་འདང་མཁའ་ཡི་སྐར་ཚོགས་དང་འདྲ་ཡང༌། །
དོན་གྱི་མངོན་སུམ་དཔྱིད་ཀྱི་སྨུག་རྒྱུ་ལ་བསྙེགས་འདྲ། །
ཡིན་ཡང་མི་ཚེའི་མར་མེ་གཟིམ་རག་གི་བར་དུ། །
སེམས་ཀྱི་རྒྱལ་ཁམས་ཉུལ་བ་བཟློག་ཐབས་རེ་ཅི་ཡོད། །
སེམས་ཀྱི་རྩ་བ་འཁྲིགས་ན་ཕོ་ལོང་གི་སྡུག་བསྔལ། །
མཆིན་ནད་ཚ་བས་གཙེས་ན་གཡུ་རྙིང(ཉེར་ལྔ)རེ་འཐུང་རོགས། །
ཕན་པར་འདོད་པའི་བདེ་ལྡན་ལམ་བཟང་དེ་བསྙེགས་ན། །
འཚོ་བའི་ཕྲ་ཞིང་ཕྲ་བར་དོགས་ཟོན་རེ་བྱེད་དགོས། །
227.



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཇིག་རྟེན་ངོ་མཚར་སྒྱུ་མའི་ལྟད་མོ་ཡི་རིགས་ཚོགས། །
བཟློག་མེད་སྣང་ངོར་ཤར་བའི་འཇིག་རྟེན་གྱི་གནས་ལུགས། །
རང་སེམས་དགའ་སྐྱོ་འདྲེས་མའི་སྟོན་མཇུག་གི་དུས་སུ། །
ཕ་ཡུལ་གཡུ་སྒང་ཞོལ་ནས་ཡི་གེ་རུ་ཕབ་བོ། །
མི་རིགས་དཔེ་སྐྲུན་ཁང་གིས1998ལོར་པར་སྐྲུན་བྱས་པའི《ལུང་སྟོང་ཕྱུགས་རྫིའི་
གླུ་དབྱངས》ལས་བདམས།
228



སྙན་ངག • ཇིང་གུར་རྒྱལ་པོ།
ཇིང་གུར་རྒྱལ་པོ།
ཧོར • ཞི་བདེ་རྒྱ་མཚོ།
(༡)
གནམ་འོག་གི་འཇིག་རྟེན་རྐང་སོར་བཀོད་པའི།
ཐོག་མའི་ངུ་སྒྲ་དེ་ནས།
ཁྱེད་ཀྱིས་བཞུད་སྔ་བའི་ཡབ་ཆེན།
དྲན་ཡུལ་གྱི་འཛིན་ཁུག་ལ་བསྙལ་ནས།
ཁྱེད་ཀྱིས་འཁྱག་སིབ་སིབ་ཀྱི་ལས་སྐལ།
རྟ་ནག་གི་འཚེར་སྒྲ་ལ་བཏགས་ནས།
ཁྱེད་ཀྱིས་ཀྱག་ཀྱོག་གི་བཤུལ་ལམ་གཅིག་ནས།
ཁྱེད་ཀྱིས་ངལ་དུབ་ཀྱི་རྟོགས་བརྗོད་གཅིག་ལ།
འདི་ལྟར་བཞི་ཤད་བརྒྱབ།
ཉི་འོག་གི་འཇོ་སྒེག་
ལོ་རྒྱུས་ཀྱི་ཆུ་རྒྱུན་ཕྱུག་པོས།
ཁྱེད་ཀྱི་ལག་རྗེས་དང་དཀའ་ཚེགས་དེད་ནས།
སྙན་ངག་གི་མཐོ་རླབས་དཀར་པོས།
ཁྱེད་ཀྱི་རེ་བ་དང་རྨི་ལམ་དྲུད་ནས།
229



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དེ་རིང༌། རྩྭ་ཐང་གི་དབྱངས་རྟའི་ཁྲོད་ན།
ཡིད་སངས་པའི་ཧབ་ཆ་གནང་བཞིན།
དེ་རིང༌། སོག་གུར་གྱི་སྒོ་གླེགས་བར་ན།
ལང་ཚོ་ཡི་བཀྲག་མདངས་མཆོད།
(༢)
འདི་ནི། “རི་སྤྱང་སྐྱ་བོ”ལ་ཞུས་པའི།
ལས་སྐལ་གྱི་ལྷ་མོའི་བཟོད་གསོལ་ཡིན།
འདི་ནི། “ཡུ་མོ་དཀར་མོ” ལ་གསོལ་བའི།
ལོ་རྒྱུས་ཀྱི་བུ་མོའི་གཏམ་བཟང་ཡིན།
1999ལོར་མི་རིགས་དཔེ་སྐྲུན་ཁང་གིས་པར་སྐྲུན་བྱས་པའི «རྣམ་རྟོག་གིས་་་་་་
བཞེངས་པའི་འཇིག་རྟེན》ལས་བདམས།།
230



སྙན་ངག : སྙིང་གི་འཕར་སྒྲ།
སྙིང་གི་འཕར་སྒྲ།
གཡུ་སྒང་དཔལ་འབྱོར།
གསང་བདག་ཟློས་གར་ཇིང་གིར་རྒྱལ་པོ་དང༌། །
འཇམ་དབྱངས་རྣམ་རོལ་གོང་མ་རིམ་བྱོན་གྱི། །
མཛད་འཕྲིན་དཀར་པོ་ཀུན་གསལ་མཐའ་ལ་དཔྱངས། །
འཇའ་འཛིན་བྱིས་བློས་གཞལ་བྱ་ག་ལ་འོས། །
ཡབ་མེས་མཚན་སྙན་ཕྱོགས་བཅུ་བུ་མོའི་སྤུན། །
མཛངས་པའི་ཡོན་ཏན་དེབ་ཐེར་མངལ་དུ་སྦྲུམ། །
དཔའ་བོའི་ལག་རྗེས་གོ་ལའི་ཁྱོན་ལ་བྲེས། །
སྲིད་ན་ཟླ་བྲལ་ཡབ་མེས་མཛད་འཕྲིན་དྲན། །
ཕྱི་དགྲ་ཐལ་བར་བརྫི་ལ་གཤིན་རྗེ་ཉིད། །
ནང་མི་མ་ལྟར་སྐྱོང་ལ་ལྷག་བསམ་ཟླུམ། །
གཤིས་རྒྱུད་འཇམ་ལ་མཛའ་གྲོགས་མི་བསླུ་བ། །
སོག་པོའི་ཡབ་མེས་དམ་པའི་རྣམ་ཐར་དངོས། །
ཐུབ་བསྟན་རྒྱལ་མཚན་རབ་འབྱམས་ཞིང་ལ་བསྒྲེངས། །
231



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཐུབ་དབང་གསུང་སྐྱེས་རྒྱུ་སྐར་གྲངས་ལས་འགོངས། །
ཐུབ་པའི་རྒྱལ་ཚབ་ཧལ་ཧ་རྗེ་བཙུན་མཆོག །
ཐུབ་པ་དངོས་ཞེས་ཆེ་དགུའི་ལྗགས་རྩེ་གཡོ། །
-
འགྲོ་མགོན་ཀུན་གསལ་བུ་མོའི་ཞལ་ཁྱིམ་ལས། །
ཆོས་ཀྱི་གསུང་སྙན་སྒྲ་བརྒྱ་ལྡིར་བ་ན། །
གདུལ་བྱ་མདོངས་མཐའ་རབ་དགྱེས་དབང་ཡོན་དུ། །
ས་ཆེན་ཁ་ལོ་སྒྱུར་བར་མངའ་དབང་བསྐུར། །
པད་དཀར་འཆང་བའི་ཟློས་གར་འཕྲེང་རྒྱུད་དང༌། །
སྣང་མཐའི་རྣམ་རོལ་པཎ་ཆེན་མཆོག་ཟུང་གིས། །
ངོ་མཚར་རྟགས་ཀྱིས་འགྲོ་ཀུན་ཚིམ་པར་མཛད། ། །
མཚན་གྱི་ཆེ་བརྗོད་འཇམ་དབྱངས་གོང་མས་གནང༌། །
ཕ་ས་གྲུ་བཞི་གཞན་ལ་ཤོར་བ་མེད། །
ཕ་རུས་དཀར་པོ་གཞན་ལ་བསྲེས་པ་མེད། །
ཕ་སྐད་ཁོ་ནས་ཆོས་སྲིད་གཉིས་ཀ་བསྐྱངས། །
ཕ་མེས་མཛད་འཕྲིན་དཀར་པོ་སྙིང་ནས་དྲན། །
ཆོས་འབྲེལ་རལ་གྲིས་གཅོད་པའི་ལག་རྗེས་མེད། །
རང་རིགས་རང་གིས་བརླག་པའི་དཔོན་ངན་མེད། །
232



སྙན་ངག • སྙིང་གི་འཕར་སྒྲ།
དྲང་བདེན་ཐལ་བར་བརྫི་བའི་སྲོལ་ངན་མེད། །
ཡབ་མེས་མཛད་འཕྲིན་དཀར་པོ་ཉམས་པ་མེད། །
གུ་ཤྲི་བསྟན་འཛིན་ཆོས་ཀྱི་རྒྱལ་པོ་སོགས། །
དམ་པའི་རྣམ་ཐར་གངས་རིའི་སྤོ་ན་འཛུམ། །
མི་རིགས་མཐུན་སྒྲིལ་གསེར་ཟམ་གནད་དུ་ཆེ། །
ངན་སྨྲས་མ་བྱེད་རྟག་བརྟན་ལོ་རྒྱུས་ཡིན། །
བླ་མ་དཔོན་པོ་དགའ་བའི་ཡོང་སྒོ་མེད། །
དབུལ་བོ་སྤྲང་བོ་དགའ་བའི་གཏོང་སྒོ་མེད། །
རང་སེམས་རང་གི་རིགས་ལ་དགའ་བ་འདིས། །
འགའ་རེར་ཕོག་ཐུག་ཤོར་ན་བཟོད་པར་གསོལ། །
ལྷད་མེད་རུས་པ་དཀར་པོ་གངས་རིའི་མདངས། །
རྙོག་བྲལ་ཟུངས་ཁྲག་དྭངས་མ་འོ་མའི་རྒྱུན། །
ཕ་སྐད་བརྗེད་ཀྱང་ཡབ་མེས་དྲན་པའི་དུས། །
ལ་རྒྱའི་སྙིང་གི་འཕར་སྒྲ་ཤུགས་ཀྱིས་མཆེད། །
233



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མཛེས་སྡུག་གི་མཆོད་པ།
གཅོད་པ་སྐྱབས།
བདག་སེམས་ཚངས་པའི་མཚོ་རླབས་འཕྱུར་བའི་དབུས། །
མངོན་བཞུགས་ངག་རིག་དཔལ་མོ་འཛུམ་ཡག་མས། །
བསྐུལ་ངོར་དུངས་པའི་བུ་མོ་ཁྱོད་ལ་ནི། །
བསྟོད་ཚིག་གཟི་མཆོང་རི་མོའི་འོད་སྐུད་འཐེན། །
མཁའ་རྩེན་དཀར་མོའི་ཁྱུ་ཚོགས་བར་སྣང་སྤྲིན། །
དུམ་བུ་དུམ་བུ་ས་ལ་ལྡིང་བ་ཡི། །
དྭངས་གཙང་གཡུ་ཞུན་འཁྱིལ་བའི་མཚོ་ངོགས་ན། །
ཆུ་ལེན་ན་ཆུང་སྙིང་ལ་ཆགས་སྟེར་ཞིག །
ཅུང་ཙམ་འཛུམ་པའི་མཆུ་སྒྲོས་འདར་བག་ཅན། །
ཅི་ཞིག་བརྗོད་འདོད་ལྟ་བུའི་ཉམས་སྣང་གིས། །
ཚུར་ཕྱོགས་མིག་གི་རྒྱལ་མོ་ཆུ་ལྡན་མ། །
དལ་གྱིས་བསྐྱོད་པའི་མཛེས་ཚོར་ཆོག་མ་ཤེས། །
ཅི་བསམ་དགོས་འདོད་འདོད་འབྱུང་ནོར་བུའི་གླིང་། །
234



སྙན་ངག · མཛེས་སྡུག་གི་མཆོད་པ།
བུ་ངའི་རྨི་ལམ་ལམ་དུ་འགའ་མཐོང་རུང་། །
ཡིད་འཕྲོག་དགའ་མ་མ་ཁྱོའི་ཟླ་ཞལ་མདངས། །
ཆ་འདྲ་མ་མངོན་མངོན་ན་དགའ་བ་ལ། །
མཛེས་མ་ཁྱོད་ཀྱི་འཕྲུལ་ལྡེམ་སྐེད་སྐབས་ནས། །
དཔྱངས་པའི་འོག་པག་སིལ་སྒྲའི་སྙན་ཆ་ཅན། །
ཐོས་པ་འདིས་ཀྱང་སྲེད་པའི་སྤུ་འགུལ་ན། །
དེ་འདྲའི་ཞི་མཛེས་མཚར་པོས་སུ་ལ་བལྟ། །
，
བདག་སེམས་ལྷ་མོའི་གཞས་ཆུང་གླིང་བུའི་སྒྲ། །
ནུས་མཐུ་དྲག་པོའི་རླུང་དང་མཉམ་བསྡེབས་ནས། །
ཕྱི་ནང་གསང་བ་གསུམ་གྱི་དགུང་བརྟོལ་ན། །
མ་ཁྱོའི་འདོད་སེམས་རྫ་རིའི་མཐའ་རིག་གམ། །
གནག་སྣུམ་སྐྲ་ཡི་ལན་བུའི་ཉག་མ་འགས། །
སྐྱེ་མཚར་བཞིན་གྱི་ཆ་ཤས་སྒྲིབ་པ་ལ། །
འགྱོད་སེམས་ལྕག་ཚན་ཕོག་པའི་གཉིས་སྐྱེས་ཚོགས། །
མཆོང་རྩེད་གར་གྱི་རྣམ་པ་རིང་དུ་གྱེས། །
ཁྱོད་གདོང་མཚོ་ལ་བབས་པའི་གཟུགས་རིས་ལ། །
ཡ་མཚར་མིག་ཟུང་གདངས་པའི་ཀླུ་རྣམས་ཀྱིས། །
235



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མཐོ་རིས་ཟླ་ནང་ལྷ་མོ་ཡིད་འོང་མ། །
བདག་ཅག་གནས་ན་རྒྱུ་ཞེས་འདུ་ལོང་དགོད། །
རྣམ་དཀར་གསེར་གྱི་ཤིང་རྟས་ཉེར་དྲངས་པའི། །
ས་སྟེང་སྐྱེ་བོའི་མིག་གི་ལོངས་སྤྱོད་དུ། །
ཁྱོད་ཀྱི་བྱད་གཟུགས་ཐོབ་པར་སྐལ་བཟང་ཞེས། །
དྲི་ཟའི་ལྷ་བུ་རྣམས་ཀྱང་ཕྲག་དོག་སྐྱེན། །
གང་ལྟར་སྨིན་ལེགས་མ་ཁྱོད་མཚར་སྡུག་གིས། །
ལྷོད་འཇམ་རྐང་པའི་འདེགས་འཇོག་སར་བཀོད་ཚེ། །
དཀའ་ཐུབ་ས་ལ་རོལ་བའི་ཚངས་སྤྱོད་ཀྱང་། །
ཡིད་གཉིས་འཇའ་ཚོན་ཐགས་སུ་སླ་བ་མཐོང་། །
སྟོན་གྱི་མཁའ་དབྱིངས་དྭངས་ཤིང་ཡངས་པ་ན། །
ན་མཉམ་རྒྱུ་སྐར་མུ་ཏིག་བྱེ་བའི་ཕྲེང༌། །
ཕྲེང་བར་གཅིག་ཏུ་བསྡུས་ནས་མགུལ་རྒྱན་དུ། །
དུ་ཙམ་སྤུད་ན་བུ་མོའི་འཛུམ་ཁུགས་སམ། །
ལྷད་མེད་སེམས་ཀྱི་པདྨོའི་སྦུབས་རྒྱུ་ལས། །
ངོམས་མེད་དུང་བརྩེའི་ཟེའུ་འབྲུ་ལྷུག་བཞད་པ། །
འདྲིས་མེད་གསར་མོའི་ཡིད་ཀྱི་བླ་མ་རས། །
236



སྙན་ངག • མཛེས་སྡུག་གི་མཆོད་པ། །
དལ་མེད་སྤྱོད་པའི་གཤོག་རླབས་འགའ་བསྒྱུར་ན། །
སྔོན་མེད་དགའ་འདུན་འདོད་པའི་ཕོ་ཉ་མོས། །
བདེ་སྐྱིད་དབྱར་ཟླ་ར་བའི་ཚལ་བཙལ་ནས། །
ཆོས་བརྒྱུད་ཁ་བའི་འདབ་མ་འཕྱོ་བའི་ལྗོངས། །
ཟུར་ཙམ་རེག་པའི་སྐབས་ཀྱི་བར་མི་ཕྱེ། །
ཅི་རིགས་མགྲིན་པའི་ཤིས་ཚིག་དཔྱིད་ཀྱི་སྤྲིན། །
ཡུན་ཐུང་དྲུང་དུ་བསུས་མུར་འཛུམ་དམུལ་གླུའི། །
བརྩེ་སེམས་མཛེས་བྱེད་ལྡེམ་མེར་ལེགས་རྩེན་ཚེ། །
གྲོགས་མོ་ཁྱོད་འདོད་མཚོ་ཀློང་ཁྲོམ་ཁྲོམ་འཕྲོ། ། །
སྲིད་པའི་དཔལ་ཀུན་མ་ལུས་གླུར་བཞེངས་ནས། །
ས་གསུམ་འཁྱོམ་འདྲའི་སྐད་ཀྱི་གདངས་སྙིལ་ཡང་། །
ཁྱོད་ཀྱི་ལང་ཚོའི་ཆ་ཙམ་ཟིན་མེད་ན། །
བསྟོད་བསྔགས་གང་ཞིག་ངག་རིག་ཁྱིམ་ལ་གཉེར། །
འོན་ཀྱང་བདག་ཡིད་ཤིས་པ་རྫོགས་པའི་མཁར། །
སྐྱེས་ཐོབ་རིག་པའི་ཆར་གྱིས་ཡོངས་དབེན་ཡང་། །
སྦྱངས་ཡོན་འཛུམ་དཀར་གྱི་ལེའི་སྤྲིན་འདབ་ལས། །
སྒེག་མོར་རྗེས་ཆགས་གློག་འོད་འཐུལ་འདི་དགེ །
237



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དུངས་དུངས་ངག་གི་བྱུ་རུའི་ལྗོན་དབང་རྩེར། །
ཡང་ཡང་ཁྱོད་འདྲའི་གཡུ་བྱ་རེ་བབས་ན། །
སྙན་སྙན་མགྲིན་པའི་ཁྲི་མཐོར་འགྱིང་བཞུགས་པའི། །
བྱམས་བྱམས་དབྱངས་ཅན་མ་ཡང་ངལ་བར་དོགས། །
238



སྙན་ངག • སྒྱུ་འཕྲུལ་གྱི་མཆོད་མེ། །
སྒྱུ་འཕྲུལ་གྱི་མཆོད་མེ།
ཚེ་རིང་བཀྲ་ཤིས།
A འཕར་རྩ།
ཟབ་ས་ཟབ་ས་ཞིག་ནས་ཁྱེད་ཀྱི་མེ་ལྕེ་གནམ་སའི་མཚམས་ནས་འབར
ཡུན་རིང་ལ་གསན་པའི ལས་སྐལ་གྱི་ཡིག་འབྲུ་བརྒྱ་དང་བརྒྱད་པོ་
སྐར་ཚོམ་ལྟར། མཐིང་མདོག་དང་འོད་ཟེར་གྱི་དབྱིངས་ནས་་་་་
བཞད་དུས
བླ་སྲོག་བསྒྲོན་པའི་སྒྱུ་འཕྲུལ་གྱི་མཆོད་མེ་ཡ
ཁྱེད་དང་ཁྱེད་ཀྱི་མི་གཤིས་མ་གོས་པའི་དབང་ཤེས་དེ་གཞན་ལས་
མཐོ་ཨང་།
ཕྲན་ལ་ཁྱེད་ཀྱི་མཛེས་དཔྱོད་བསྙེག་པའི་དུངས་ཚོར་ཞིག་སྦྱིན་དང
ཕྲན་གྱིས བྱུང་འདས་ཀྱི་གཏམ་རྒྱུད་དུ་མ་གྲགས་པའི
བསྡུས་བརྗོད་ཀྱི་ཕོ་བྲང་དང་ཡིད་བརྙན་པའི་ལྷ་སྐུ་བརྗིད་པོ་ཞིག
དགའ་སྣང་གི་སྤྲིན་དཀར་དུམ་བུ་དུམ་བུར་འཕྱུར་བ་ལས་བསྐྲུན་པར་
ངེས་ལ་
བློ་སྟོབས་ཀྱི་ཁྲག་དམར་ལང་ལོང་ལང་ལོང་འབར་བ་ལས་མངོན་པར་
239



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ངེས་
B མིག་རྒྱང་།
ཁྱེད་ཀྱི་མཐོ་ཚད་ཀྱི་མཐོ་ཚད་ལ་ཉི་ཟླ་འཛིན་པའི་གཟི་མདངས་ངོམ་
ཁྱེད་ཀྱི་མངའ་ཐང་གི་མངའ་ཐང་ལ་སྟོན་འབྲས་སྨིན་པའི་མཚན་སྙན་
གྲགས་
རེད་ལ ཁྱེད་ཀྱི་ཆ་ཤས་ཀྱི་ཆ་ཤས་སུ་གྱུར་པའི་ཟེགས་མ་རེར་ཡང
ལོ་རྒྱུས་ཀྱི་ལྷ་མཁར་བཞེངས་པའི་སྒྱུ་འཕྲུལ་གྱི་དཔངས་རྒྱ་མཐོ་ཞིང
དུས་རབས་ཀྱི་གླུ་སྐད་བརྩམས་པའི་རིན་ཐང་གི་རྔམ་བརྗིད་མཐུག་
ཨང
ཨེ་མ ཕྲན་གྱི་ཚེ་སྲོག་དམར་པོའི་སྒྱུ་འཕྲུལ་གྱི་མཆོད་མེ་ཡ
ཁྱེད་ཉིད་ནག་ཉེས་ཀྱི་སྤྲིན་པ་བརྟོལ་བའི་འོད་ཟེར་གྱི་དཀྱིལ་འཁོར་
ཡིན་
ཁྱེད་ཉིད….....
སྤྱིར་ན རང་དབང་དང་དྲང་བདེན་གྱི་གནས་འདིར་སླེབས་ཚེ
ཁྱེད་ཀྱི་མཛེས་དཔྱོད་ཀྱི་དབྱར་གཞུང་སྣུམ་པོ་དང་ཡིད་འགྱུ་མཚར་པོ
རེ་སྒུག་དང་སྤོབས་པས་ཁྲོད་ནས ཡི་རངས་དང་རྩེད་དགའི་ངང་
ནས
240



སྙན་ངག • སྒྱུ་འཕྲུལ་གྱི་མཆོད་མེ།
འཚོལ་སྙེག་དང་གསར་གཏོད་ཀྱི་གོམ་པ་གང་རེ་གང་རེས་གཞལ་
དགོས་མོད་
བརྣབ་སེམས་དང་སྡུག་དམོད་དྲག་པོའི་མི་ཚོགས་འདིའི་སྨྲ་བརྗོད་
ཀློང་ནས
ཚུལ་འཆོས་དང་འཐབ་རྩོད་དྲག་པོའི་མི་ཚོགས་འདིའི་དྲན་ཡིད་ཀློང་
ནས་
ཁྱེད་ཀྱི་ཆ་ཤས་ཀྱི་རྡུལ་ཕྲན་རེ་ཡང
ད་དུང་རྒྱང་ཐག་རིང་ཨང
c སྙིང་། །
མི་སེམས་ཀྱི་ཤ་དྲོད་ཤོར་ཅིང་མི་ཚོགས་ཀྱི་དུག་རླུང་འཚུབ་རུང
དཀར་ངོགས་གསལ་བའི་ཉིན་བྱེད་ཀྱི་དཀྱིལ་འཁོར་སྟེང་དང
འཇམ་མཉེན་དྭངས་པའི་བསིལ་བྱེད་ཀྱི་ཟླ་གདོང་དཀྱིལ་ན
ཁྱེད་ཀྱི་ལྷུན་ཆགས་དང་རྔམ་བརྗིད རིན་ཐང་དང་སྙིང་རྗེ་
དམར་ཆུང་གི་སེམས་པ་མཐོ་རུ་བཏེགས་པའི་ལོ་འདབ་དེ་དག་
མགྲིན་ངག་གི་མེ་ལྕེ་འཕྱུར་བའི་དགུང་སྔོན་གྱི་དབྱིངས་ན་གསལ
དངངས་སྐྲག་དང་ཐེ་ཚོམ ལྐོག་གཡོ་དང་དམར་གསོད
ད་དུང་མཆོད་འབུལ་གྱི་གསེར་སྐུ་དང་ངོ་བསྟོད་ཀྱི་མཐེ་བོང་ཅི་ལ་
མཁོ
ཕྲན་གྱིས་ཡུན་རིང་ལ་སྒོམ་ཞིང་བསྒྲོན་པའི་སྒྲ་དབྱངས་ཏེ་
241



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཆར་ཡན་དང་ལྷག་བསམ་ཡིན་པའི་སྒྱུ་འཕྲུལ་གྱི་མཆོད་མེ་ཡ
D ཀེང་རུས།
ཁྱེད་ཀྱི་འཆར་ཡན་གྱི་རླུང་བུ་ ཨ་སྔོན་གྱི་དབྱིངས་ནས་དབྱིངས་སུ་
འཐིམ་རུང
ཁྱེད་ཀྱི་ཁྲག་དྲོན་གྱི་མེ་ལྕེ་ཉིན་བྱེད་ཀྱི་དཀྱིལ་ནས་དཀྱིལ་དུ་འཐིམ་
རུང
ཁྱེད་ཀྱི་རུས་དཀར་གྱི་མཛེས་པ་ས་ཆེན་གྱི་གཏིང་ནས་གཏིང་དུ་
འཐིམ་རུང
ཁྱེད་ཀྱི.....
ཁྱེད་ཀྱི་གསེར་ཏོག་གི་མཚན་སྙན་དང་རྒྱལ་མཚན་གྱི་མངའ་ཐང་
བླའམ་ཤུགས་ཀྱིས་བྲིས་པའི་སྒྱུ་འཕྲུལ་གྱི་མཆོད་མེ་ཡིན
ཁྲག་དམར་གྱི་ས་བོན་དང་གསེར་ནག་གི་སྙན་ཚིག་ཡ
ཁྱེད་ཀྱི་ཐོད་རུས་ཀྱི་དྭངས་ཤ་ཟླ་བ་དང་འོད་སྣང་འདྲེས་པར་ངེས
ཁྱེད་ཀྱི་བྲང་ཁོག་གི་དམར་ཤ་ཉི་མ་དང་དྲོད་སྣང་འདྲེས་པར་ངེས
242



སྙན་ངག • འགྲོ། །
ཚེ་རིང་དབང་ལྡན།
ང་ཚོས། འགྲོ་བ་མིའི་གར་སྟེགས་ཀྱི་གྲུ་ཟུར་ཞིག་ནས། །
སྔར་བཞིན་མེ་ཕུང་གི་འགྲམ་དུ་སྒོར་བྲོ་འཁྲབ་དུས།
ང་ཚོས་མཐོང་བ་ནི་བྱུང་འདས་ཀྱི་གཏམ་རྒྱུད་ཁོ་ན་ཙམ་ཡིན་པས།
ང་ཚོས་མི་རབས་རྗེས་མ་ཚོར་ཅི་ཞིག་གི་ལག་རྟགས་འབུལ།།
འདི་དག་གི་ཆེད་དུ།
ང་ཚོས། རང་ཉིད་ལ་དབང་བའི་ནམ་མཁའ་ཆུང་ཆུང་འདི་ལག་
པས་བཏེགས་ནས། །
ཤེས་རིག་གི་ལྡིང་ཁང་ན་གསང་བར་སྦས་པའི་གསར་གཏོད་ཀྱི་ལྡེ་
མིག་འཚོལ་བར་འགྲོ།
།
ང་ཚོ། ནམ་ཡང་དཀོན་མཆོག་གི་བྲན་དུ་གྱུར་ཅིང་།
རྟོག་སྣང་གི་ཤམ་བྷ་ལའི་ཕོ་བྲང་ལ་དུངས་ཀྱང་།
ཡང་སྙིང་ང་ཚོར་ཤ་ཚ་མཁན་དང་སྙིང་ཉེ་མཁན་སུ་ཡོད་དམ།
ང་ཚོའི་དཀོན་མཆོག་ནི་ང་ཚོ་རང་ཉིད་ཡིན་ལ།
ཤམ་བྷ་ལ་ངོ་མའང་ང་ཚོའི་རྐང་འོག་གི་ས་གཞི་འདི་ཡིན་པས།
འགྲོ། ང་ཚོ་རང་ཉིད་ཀྱི
243



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཤམ་བྷ་ལར་ཕོ་བྲང་བཞེང་བར་འགྲོ།
འཇིག་རྟེན་མི་ཚོགས་ཀྱི་མིག་ལམ་ནས།
ང་ཚོའི་ལས་དབང་གི་དར་སྐུད་དེ་ཕྲ་མོར་སྣང་ཡང་།
ཡིད་ཆད་དང་སྐྱོ་སྣང་གི་སེམས་པ་བག་ལ་འཁུམས་དོན་མེད།
མགོ་བོ་བཀྱགས་ནས་རྒྱང་རིང་གི་མཁའ་མཐར་ཅེར་དང་།
མུན་ནག་གི་མངལ་ན་དཀར་འོད་ཀྱི་ཁྱེའུ་སྦྲུམ་པས།
འགྲོ། སྤུན་ཟླ་ཚོ།
ལ་རྒྱ་དང་ཁོག་དཔུང་གི་རྡོག་ཁྲེས་ཕྲག་པར་ལོངས་དང་།
ང་ཚོ། བོར་ཟིན་པའི་རང་ཉིད་ཀྱི་རྣམ་ཤེས་འཚོལ་བར་འགྲོ།
མེས་པོ་ཚོས་འཛམ་གླིང་གི་གར་སྟེགས་ཆེན་པོའི་སྟེང་དུ།
འོད་སྟོང་འབར་བའི་ལོ་རྒྱུས་ཀྱི་རི་མོ་བྲིས་པ་བདེན་ཀྱང་།
མི་རིགས་འདིས་ཞེ་སྡང་གི་མདུང་ཁ་ནང་དུ་བསྐོར་ཏེ།
ལྗང་མདོག་གི་རྩྭ་ཐང་ལ་ཁྲག་རྩི་བྱུགས་ན།
གཞན་པས་འཕྱ་དམོད་དང་ཁྲེལ་དགོད་ལོས་བྱེད།
དེ་བས། རང་ཉིད་བསམས་ཏེ།
འགྲོ། ང་ཚོ་རང་ཉིད་ལ་ལྗང་མདོག་གི་གུར་ཁང་བསྐྲུན་པར་འགྲོ།
གངས་རི་ནི་རང་ཉིད་ཀྱི་ལ་རྒྱ་ཡིན་པ་དང༌། །
རྟ་ནོར་ནི་རང་ཉིད་ཀྱི་བདེ་སྐྱིད་ཅིག་ཏུ་རློམ་དྲགས་པས།
ད་ལྟ། ང་ཚོར་ཅི་ཞིག་ཐོབ་ཡོད།
244



སྙན་ངག • འགྲོ།
ཚན་རིག དཔལ་འབྱོར......
ང་ཚོ་ལ་ཅི་ཡང་མེད་པས་འཇིག་རྟེན་འདིར་རྐང་ཐང་དུ་ལུས་ཤིང་།
གངས་རི་དང་རྟ་ནོར་ཁོ་ན་ང་ཚོའི་ལ་རྒྱ་དང་བདེ་སྐྱིད་ཅིག་ཏུ་འགྲོ་
བའི་ངེས་པ་ཨེ་ཡོད།
ཆོག་ཤེས་དང་མཁྲེགས་བཟུང་གི་ལྟ་བ་བྱེ་མར་རློགས་དང་།
འགྲོ། ང་ཚོའང་གཞན་དག་གི་རྗེས་ལ་ཤུགས་ཀྱིས་བསྙེག་འགྲོ།
རླུང་ཁ་ན་ཟད་ཅིང་རལ་བའི་དར་ལྕོག་དེ་དང་།
རི་རྩེ་ན་ངེས་མེད་འཕུར་བའི་རླུང་རྟ་ལྡོམ་པོའི་ཚོགས་ཀྱིས།
འུ་ཅག་གི་ལས་དབང་ལ་སྡོམ་ཚིག་སྣུམ་པོ་ཞིག་གཏན་ནས་འགོད་མི་
ཐུབ་ལ།
ཐབ་ཁུང་ནང་ལྷེམ་ལྷེམ་འབར་བའི་མེ་ལྕེ་རྨས་མ་དེས་ཀྱང་།
ང་ཚོའི་ལག་པ་ཙམ་ལས་སེམས་པ་འཁྱག་པོ་དེ་དྲོས་ག་ལ་ཐུབ།
མཐོ་རི་བོ་དཔང་དུ་བླངས་ནས་མནའ་ཞིག་སྐྱོལ་དང་།
འགྲོ། ང་ཚོ་རང་ཉིད་ཀྱི་མཁའ་དབྱིངས་ལ་གསེར་མདོག་གི་ཉི་མ་
འདྲེན་པར་འགྲོ།
མཁའ་དབྱིངས་ཀྱི་ཚེས་རིས་འཁྱོག་པོ་དེ་སྒོར་མོར་འགྱུར་བ་ཇི་བཞིན།
ང་ཚོའི་ལས་དབང་གི་ཁ་དོག་ལའང་འཇའ་ཚོན་བཀྲ་ལོས་སྲིད།
དེ་དུས།
ང་ཚོས་ཀྱང་འཛམ་གླིང་གི་མི་ཚོགས་དང་ལག་རྡང་སྦྲེལ་ནས།
245



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བག་ཕེབས་ངང་སྐད་གསང་མཐོན་པོས་རྒྱལ་ཁའི་གླུ་དབྱངས་བླང་
ཆོག་པས།
འགྲོ། ང་ཚོས་རྗེས་ལུས་དང་རང་རློམ་གྱི་རྨི་ལམ་རིང་དུ་དོར་ནས།
འཛམ་གླིང་གི་ཡང་རྩེར་ཡིད་ཆེས་དང་སྤོབས་པས་ཆས་འགྲོ།
2000ལོའི《སྦྲང་ཆར》དེབ་གསུམ་པ་ལས་བདམས།
246



སྙན་ངག • གླུ་ངག་གི་འོད་མདངས།།
གླུ་ངག་གི་འོད་མདངས། (ཁག་གསུམ）
སྐྱ་རྡོ།
ཁོ་བོའི་སེམས་ཁོང་ན་འདབ་ཆགས་ཀྱི་གཤོག་ཟུང་བརྐྱངས་ཤིང་།
མཁའ་དབྱིངས་སུ་རོལ་མོའི་འགྱུར་ཁུགས་བཀྲ་ཞིང་ཉི་ཟླ་འཚེར།
དེ་དུས། དར་ལྕོག་གི་རྩེ་མོར་ཞལ་ཆེམས་ཀྱི་ཁ་བ་འཕུར།
རྨི་ལམ་གྱིས་བསྲིང་བའི་གཏམ་རྒྱུད་རིང་མོ་ན།
ལོ་རྒྱུས་ཀྱི་གར་སྟེགས་སུ་འགྲེང་བའི་སྐྱེས་ཆེན་འགས།
དུས་མཚུངས་སུ་འཐིབས་པའི་ན་བུན་གྱི་གཉེར་མ་གཏོར།
ལྷ་ཤིང་གི་འདབ་མར་བཞག་པའི་ཕུག་རོན་གྱི་རྐང་རྗེས་མོག་པོས།
ནམ་ཕྱེད་དུ་ཁོང་དགོད་འཛུམ་པའི་ཝ་མོའི་གྲ་ཁ་ཟ།
ལས་དབང་གི་མཆི་མར་གླུ་ངག་གི་འོད་མདངས་འཕྲོ།
དཀའ་སྡུག་གི་སེར་ཁར་སྙན་ངག་གི་སྲས་མོ་བཞུགས་ཡོད།
ང་གཏམ་རྒྱུད་དུ་འཁྲུངས་ཡང་། སྙན་ངག་ཏུ་འཚོ་དགོས་བྱུང༌།
སྲས་མོ་ཡ། མཚོ་བྱུང་མ།
ཁྱོད་ནི་ངའི་གླུ་ངག་གི་འོད་མདངས་ཡིན་ལ།
ཚེ་སྲོག་ཀྱང་འཚོ་བཞུགས་ཀྱི་སྡིངས་ཆ་ཡིན།
247



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྡུང་ལེན།
གླུ་ཚིག་དང་རྡུང་ལེན་གྱི་དྭངས་ཆ་མཚོ་སྔོན་པོའི་བྱང་དུ་འཕུར་ཅིང་།
རྨ་ཆེན་གངས་རིའི་འདབས་སུ་འོད་ཀྱི་ཐིག་ལེ་བཀྲ།
སྦྲ་གུར་དུ་འཇགས་ཐབས་མེད་པའི་དམངས་གླུ་དང་ལྷ་སྒྲུང་།
གངས་རི་ལ་ནམ་ཡང་འབབ་པའི་འགྱུར་ཁུགས་ཀྱི་ཁ་བ།
རྩྭ་ཐང་ནས་རྩྭ་ཐང་དུ་འཁྱུག་པའི་གླུ་ཚིག་གི་ཉ་མོ།
རབ་རིབ་ཀྱིས་བཀྲམ་པའི་སེམས་གཅིག་གི་བྱ་ཁྱུ།
ཉི་མ་དང་ཟླ་བའི་བསྣོལ་མཚམས་སུ་ངང་གིས་འཁྱིལ།
1996ལོའི《བོད་ཀྱི་རྩོམ་རིག་སྒྱུ་རྩལ》དེབ་དྲུག་པ་ལས་བཤུས།
བྱིས་པ་ཚོ།
(1)
བྱིས་པ་ཚོ། རྨི་ལམ་གྱི་ཐོག་མ་ཡིན།
བྱིས་པ་ཚོ། རྒྱང་རིང་དུ་ཆས་པའི་འགྲུལ་བཞུད་པ་ཡིན།
ཁྱེད་ཅག་གི་རྩེད་ར་ཆུང་ཆུང་། །
ཁྱེད་ཅག་གི་རྨི་ལམ་དང་ནམ་མཁའ་ཡིན་ཏེ།
བྱིས་པ་ཚོས། སྦྲ་གུར་དང་ཉི་ཐིག་འོག
སྙན་ངག་གི་ཇག་ལ་འགྲོ་སྲིད།
བྱིས་པ་ཚོ། ངང་ཕྲུག་བཞིན་མཚོ་མཐར་སླེབས།
248



སྙན་ངག • ཀླུ་ངག་གི་འོད་མདངས
ཨ་མའི་སྐྲ་ལོ་ལྟར་འཇམ་པའི་བརྩེ་འདང་ཁྱེར་དང་།
ཟླ་བའི་གོ་ལ། བྱིས་པ་ཚོ་རྒྱང་བཞུད་དུ་ཆས་པའི་གཡོར་གྲུའམ།
ས་ཡི་གོ་ལ། ཁྱེད་ཅག་གིས་རྐང་རྩེད་སྤོ་ལོ་བྱས་ཆོག
(2）
བྱིས་པ་ཚོས། གཏམ་རྒྱུད་ལ་ཉན་བཞིན་གཏམ་རྒྱུད་གླེང་།
ཁྱེད་ཅག་ནི་རྩོམ་རིག་གི་ཇག་ཚོགས་དང་།
སྒྱུ་རྩལ་གྱི་རྐུན་པོ་ཡིན་ཙ་ན།།
ཉི་མའི་འགྲོན་པོ་ནི་བྱིས་པ་ཚོའི་བསམ་གཞིགས་ཀྱི་ལུག་ཁྱུ་ཡིན།
(3)
བྱིས་པ་ཚོ། དུས་རབས་ཀྱི་སྐུ་མགྲོན་ཡིན། །
ས་ཆེན་མོའི་ནམ་མཁའ་ཁྱེད་ཅག་གི་གནས་ཡུལ་དང་།
བྱིས་པ་ཚོར། མེ་ཏོག་ལས་ལྷག་པའི་འཇིག་རྟེན་ཡོད་སྲིད་དེ།
བྱིས་པ་ཚོ…..... སེམས་རྟེན་གྱི་མར་མེ་ཡིན།
249



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཀ་མད་བྱིས་ཆུང་སྐུལ་བའི་བསླབ་བྱ།
སྐལ་བཟང་བསྟན་པ།
ཀ་ཡེ་བྱིས་ཆུང་རྣ་བས་ཀྲོང་ཀྲོང་ཉོན། །
ཁ་ཏ་བསླབ་བྱ་བཤད་པ་གཏན་བདེའི་ཆེད། །
ག་ལ་ཐོན་ན་གནས་དེའི་ཤེས་བྱ་སྦྱོངས། །
ང་རྒྱལ་མ་ཆེ་ཡོན་ཏན་ཡར་རྒྱས་མེད། །
ཅ་ཅོའི་སྨྲ་བ་མ་མང་རང་ཁ་སྡོམས། །
ཆ་བྱད་མ་འགྱུར་ཀུན་དང་འདྲིས་ཐབས་དབེན། །
ཇ་ཆང་འཚོ་བས་མི་ཚེ་སྟོང་ཟད་ན། །
ཉ་བཞིན་ནམ་ཞིག་ལྕགས་ཀྱུའི་རྙི་རུ་ཚུད། །
ཏ་ལའི་སྡོང་རྩེར་མ་འཛེག་སྲོག་གི་དགྲ། །
ཐ་མག་མ་འཐེན་ཐ་མ་ནད་ཀྱིས་གཙེ། །
ད་ལྟ་རིག་པའི་གོ་ཆ་མ་བསྒྲིགས་ན། །
ན་ཡོལ་དུས་སུ་འགྱོད་ན་སྐལ་བ་མེད། །
པཱ་ལ་ཀ་ལ་མ་སྐྱོ་བྱིས་ཆུང་ཚོ། །
ཕ་མ་བླ་མས་གང་གསུང་དགེ་བའི་གྲོགས། །
བ་གླང་ལྟ་བུའི་རང་གཤིས་ཡག་པས་ན། །
མ་སེམས་བདེ་ཞིང་ཀུན་གྱིས་ལྷག་ཏུ་གཅེས། །
250



སྙན་ངག • ཀ་མད་བྱིས་ཆུང་སྐུལ་བའི་བསླབ་བྱ།
ཙ་ན་ཡིན་ཡང་སྤྱོད་བཟང་ལག་པས་བསྐྱོར། །
ཚ་འུར་ཟང་ཟིང་ཁྲོམ་ལ་སེམས་གཡེངས་ན། །
ཛ་ལང་སྤྱོད་ངན་གཡང་ནས་ཐར་ཐབས་མེད། །
ཝ་ལྟར་གཡོ་སྒྱུ་ཆེ་ན་དགྲ་རུ་འགྱུར། །
ཞྭ་བཞིན་བླ་མ་ཕ་མ་གཙུག་ཏུ་བཀུར། །
ཟ་ཟེད་འཚོ་བས་རང་རྒྱུད་བརླག་པར་འཛེམ། །
འ་རི་འུ་རིའི་ལས་ཀས་ཚེ་དབུལ་ན། །
ཡ་རབས་ཤེས་བྱའི་ཡོན་ཏན་ཁབ་ཙམ་མེད། །
ར་མ་ལུག་རྗེས་འབྲང་བའི་བྱིས་ཆུང་ཚོ། །
ལ་ལུང་ཀུན་ལ་ལྟད་མོ་བལྟ་འདོད་ན། །
ཤ་ཚའི་གཏམ་འདི་རྣ་བའི་བདུད་རྩི་གྱིས། །
ས་ཕྱོགས་ཀུན་གྱི་སྐད་ཡིག་སྦྱང་བར་རྒྱུགས། །
ཧ་ཅང་ཐུང་བའི་ཀ་མད་བསླབ་བྱ་འདིས། །
ཨ་མའི་བུ་ལ་ཁོང་ཁྲོ་སློང་བ་མིན། །
རྒན་པོའི་སྙིང་ནས་ཐོན་པའི་བསླབ་བྱ་འདི། །
གང་ཤར་ཐོལ་གྱིས་བྲིས་པས་ཕན་པར་སྨོན། །
251



རྨ་ལྷོ་སོག་རྫོང་གི་རྩོམ་རིག་བརྩམ་ཆོས་བདམས་བསྒྲིགས།
རྩེ་ཀླུང་འགྲོས་སྒེག་ལུས་ཕྲའི་རྒྱང་འབོད།
སངས་རྒྱས་རྒྱ་མཚོ།
འཛམ་བུའི་རང་སྒྲ་འཁྱོམ་པའི་ལྷོ་འདབས་གླིང་། །
ལྷ་ཆེན་འདུས་རི་གྲགས་འབར་མདོ་སྨད་ལྗོངས། །
རླབས་ཕྲེང་བང་རིམ་བརྩེགས་མར་ལྡིང་བའི་ཀླུང་། །
རྩེ་ཆུ་ཞེས་གསོལ་མཚན་སྙན་སྙན་པ་མཐོ། །
རིང་ཞིག་ལང་ཚོ་གཟི་ཉམས་སྟོང་འབར་བས། །
གནམ་སྔོན་ས་ལ་རྒྱུ་ལྟའི་འཇོ་སྒེག་འགྲོས། །
དགེ་བཅུའི་འཛིན་མར་རྒྱན་ཆ་ཉེར་སྤུད་ཚེ། །
དར་རྒྱལ་མི་དབང་བསུ་བའི་ཕོ་ཉ་དངོས། །
རླན་གྱི་དྭངས་མ་འཐུང་བའི་ཀུན་བཟོད་མས། །
ལྗང་མཛེས་ན་བཟའ་བཀླུབས་པའི་ལན་བུའི་ངོགས། །
མདངས་བཀྲ་པུཥྛ་དཀྲིགས་པའི་རང་བྱུང་ཚལ། །
བགྲང་ཡས་ཕྱུགས་རིགས་འཕེལ་ཁའི་གསོས་སུ་བསྡེབས། །
འཇམ་བསིལ་ཡན་ལག་བཞི་ཟུང་ལྷན་སྐྱེས་དྲི། །
252



སྙན་ངག • རྩེ་ཀླུང་འགྲོས་སྒེག་ལུས་ཕྲའི་རྒྱང་འབོད།
ཕྱོགས་འགྲོའི་གྲོགས་ཀྱིས་ཁྱེར་བའི་མངོན་དགའི་གཏམ། །
མཉན་པས་བསྟན་འཛིན་རྒྱ་མཚོའི་ལུང་རིགས་དུང་། །
བསྐལ་པའི་མཐར་ཡང་སྒྲོག་པའི་དགེ་ལེགས་དཀར། །
བསོད་ནམས་འབྱོར་བ་ནོར་བུས་ཡོངས་ཕྱུག་པའི། །
ཡབ་མེས་གྲགས་སྙན་འཁྲོལ་ལེགས་དབྱར་སྐྱེས་རྔ། །
གོ་ལའི་ཁྱོན་དུ་ངོ་མཚར་དབྱངས་ཀྱིས་ལྡིར། །
སྙིང་ལ་ས་ལེ་སྦྲམ་གྱི་གཏེར་དུ་སྩལ། །
ལྷུ་ཕྲེང་གཙུག་ཏོར་དོ་ཤལ་འཕྱང་འཕྲུལ་བརྒྱས། །
ཁེངས་ལྡན་གང་ལ་སྙིང་བོ་ཅང་མ་མཆིས། །
ཞི་དུལ་རང་བཞིན་བཟང་པོའི་རྒྱུན་སྐྱོང་བའི། །
སྐལ་ལྡན་ཤིང་རྟའི་མཆེད་ཟླར་གཏིང་ནས་སྨོན། །
དགུན་གསུམ་རེག་བྱ་སྲིན་མོའི་གཏུམ་སྤྱོད་ཀྱིས། །
མི་བཟོད་ཁྲི་མུན་བསྡམས་ཀྱང་ཆགས་ཞེན་མིག །
ཤེས་རིག་བདུད་རྩིས་ཕོངས་པའི་ཡུལ་མིར་ཐོགས། །
འདུག་རན་མི་གདའ་ཤེས་བྱའི་བློ་མིག་སྦྱོངས། །
ཕྱི་ནང་གསར་རྙིང་རིག་གཞུང་ནམ་མཁའི་སྲོག །་་
སྡེ་བཞིའི་ཕུན་ཚོགས་ཕྱ་གཡང་འགུག་པའི་མཚོ། །
253



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རང་དགར་མི་སྤྱོད་ཀླ་ཀློའི་ཤ་ཚུགས་ཀྱིས། །
དུད་འགྲོའི་ཁྱུ་རུ་རྒས་ན་ཡིད་རེ་མུག ། །
རིག་རྩལ་གཤོག་ཕྲེང་ལྷ་ལམ་བགྲོད་དཀའ་ན། །
ཡོན་ཏན་ཐིགས་པས་ངོམས་ཙམ་བྱེད་ལས་ཅི། །
མཁྱེན་དཔྱོད་སྤུ་གྲིས་རེག་གཅོད་ཐོགས་བྲལ་ན། །
ཨེན་ཙམ་བསླབས་པས་ཆོག་ཤེས་བདུད་ཀྱིས་བསླུས། །
གོང་མ་གོང་མས་བསྟེན་པའི་ལུགས་སྲོལ་ལ། །
རྙིང་བས་སྐྱོན་ཞེས་སྨོད་པ་ཨ་ཅང་བླུན། །
རྣམ་དཔྱོད་ཞིབ་པའི་དམ་པ་སྔོན་བྱོན་གྱིས། །
ཞུན་མཐར་བཅད་པའི་རིག་པའི་གསང་བ་མོད། །
སྲོལ་རྙིང་ཡིན་ཚད་འཁྲུལ་མེད་གླེང་བ་ཡང་། །
ཐལ་ཆེས་ཕྱོགས་ལྷུང་གནམ་རུ་བདུངས་སྲིད་ན། །
རིས་བྲལ་ལྟ་བའི་རྣོ་ངར་མཚོན་རྩེ་ཡིས། །
གནས་ལུགས་མཐར་ཐུག་ཡང་དག་འཆད་པ་འཐད། །
དབུ་མའི་ལྟ་བ་ཟབ་མོའི་རིང་ལུགས་ཟིན། །
བདག་གཞན་མཉམ་བརྗེ་ཕྱིན་དྲུག་སྤྱོད་པ་བསྐྱངས། །
གསང་སྔགས་ཐེག་པ་གོམས་པའི་ཉམས་གླུ་གྱེར། །
254



སྙན་ངག • རྩེ་ཀླུང་འགྲོས་སྒེག་ལུས་ཕྲའི་རྒྱང་འབོད།
རིན་ཆེན་འདི་འདྲ་བོར་རྣམས་ཧ་ཅང་འཁྲུལ། །
ངེས་ལེགས་ཟག་མེད་བདེ་ལ་རིངས་དྲགས་ན། །
འདོད་ཆུང་སྤྲང་བོའི་བརྟུལ་ཞུགས་ཉམས་སུ་དགའ། །
མངོན་མཐོ་སྲེད་པའི་གདུང་སེམས་མ་ཞི་ན། །
ཟས་གོས་གནས་གཙང་སྤྱད་པས་སྣང་བ་སྤྲོ། །
གསལ་རིག་ཕུལ་བྱུང་མཁས་མང་གྲུར་བསྟེན་པའི། །
སྟོབས་ལྡན་རྒྱལ་ཁབ་གདེངས་ཅན་དབང་བོའི་གྲོང༌། །
དཔལ་འབྱོར་དར་བའི་ངང་ཚུལ་བློ་ལས་འགོངས། །
སློབ་གསོ་མ་འཕེལ་རང་རིགས་ཉིན་བཞིན་རྒུད། །
རྒྱ་ཆེན་གཞུང་ལུགས་ཚིག་བཟང་བགྲོད་བྱའི་མཐའ། །
རྟོགས་པའི་ཤེས་རབ་སྒྲོན་མེ་མ་བཙལ་ན། །
གཞན་གྱིས་སློབ་ཅིང་སྐྱོང་བའི་ཟློས་གར་གཟུགས། །
ཇི་འདྲ་མཚར་མོད་ཁྱེད་ཉིད་རྗེས་ལུས་རེད། །
སྐད་ཡིག་ལོ་རྒྱུས་ལུགས་བཟང་ལ་སོགས་པ། །
རང་མིའི་རྣམ་པ་ཇི་སྲིད་མི་ཉམས་པའི། །
དཔང་རྟགས་ཏེ་པོར་འཛིན་འདི་དུས་རབས་ཀྱི། །
ཚད་མཐུན་རིག་དངོས་ཤུལ་བསྲུང་ལ་རྒྱའི་སྲོག །
255



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
་་
བློ་རྨོངས་ཐ་ཤལ་སྟངས་ཀ་རིང་དོར་ཏེ། །
ཤེས་རིག་སྟོབས་འབྱོར་མཛེས་དཔལ་ཀུན་སྨོན་ཟླ། །
མདོར་ན་རང་རིགས་བླ་ན་འབར་བའི་ཐབས། །
སྤྱི་མཐུན་འབད་བརྩོན་ལྷ་དར་དགུང་ལ་ཕྱུར། །
ཉིན་མཚན་ཁོར་མོར་རླབས་རྩེན་སྡུག་གུ་མས། །
རང་རིགས་རྒྱང་ནས་འབོད་པའི་སྤོབས་ཉམས་ཀྱིས། །
རེ་སྒུག་སྤྲིན་དཀར་དབྱིངས་སུ་སྤུངས་པའི་མུར། །
བློ་ལྡན་ཆུ་གཏེར་འཕྱུར་བའི་ཤིས་ཚིག་སྐྱོར། །
256



སྙན་ངག • གཙང་བོའི་རྒྱང་གླུ།
གཙང་བོའི་རྒྱང་གླུ།
ཉི་དགའ།
ང་ནི་དྭངས་གཙང་ཡན་ལག་བརྒྱད་ལྡན་རྒྱང་རིང་བཞུར་བའི་གཙང་
བོ་ལགས། །
སྣ་མང་ར་རིའི་དྲི་ངན་བཅུད་ཀྱིས་སྐྱེ་དགུའི་སྲོག་འཕྲོག་དུག་་་་
མིན། །
རི་གཟར་ངོས་ནས་འུར་འུར་རྒྱུག་ཅིང་ཏིང་འཛིན་དཀྲོགས་པའི་དགྲ་
བོ་མིན། །
རི་ལུང་ཀུན་ཏུ་སྔོ་མེར་འཁྱིལ་ནས་རྩྭ་ལྗང་མེ་ཏོག་བརླགས་མཁན་
མིན། ། །
རླབས་ཕྲེང་དྲག་པོའི་བརྩེགས་རིམ་འཕྱོ་ནས་གྲུ་གཟིངས་འཇིག་པའི་
ཆུ་ཀློང་མིན། །
སྣོད་ཀྱི་ཁོར་ཡུག་འཁུར་བར་དོགས་པའི་གདུག་རྩུབ་ཅན་གྱི་ཤྭ་འོད་
མིན། །
ཉིན་བྱེད་འོད་ཀྱི་སྣང་བ་མ་བཟོད་ཚེ་སྲོག་ཉམས་པའི་རྫིང་བུ་མིན། །
གྲངས་མེད་སྲོག་ཆགས་ཚང་ཚིང་གནས་པའི་བ་ཚའི་རོ་ལྡན་རྒྱ་མཚོ་
མིན། །
དེ་ཕྱིར་བདག་ནི་གངས་རི་ལྷ་མོའི་བཀའ་གསུང་བསྒྲུབ་པའི་ཕོ་ཉ་
ལགས། །
257



1.
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྲོང་དང་གྲོང་ཁྱེར་ཡོད་དགུ་ཀུན་གྱིས་ང་རང་སྦུབ་གུའི་བཙོན་དུ་
བཟུང༌། ། །
འབྲུ་རིགས་ཞིང་གཉེར་སོ་ནམ་པ་ཡིས་ང་རང་གང་སར་ཡུར་ཆུར་
དྲངས། །
ན་ཆུང་བུ་མོའི་དངུལ་དཀར་སྐྱོགས་ཀྱིས་ང་རང་གསོམ་དཀར་ཟོ་བར་
བཅུས། །
ཚན་རིག་འཕྲུལ་གྱི་བཟོ་གྲྭ་གང་གིས་ང་ཡི་གཅེས་ལུས་དུམ་བུར་་་་
བཅད། །
མཛེས་མྱུར་གྲུ་གཟིངས་བརྒྱ་སྟོང་མང་པོ་ང་ཡི་འཇིངས་སུ་གང་རིགས་
བགྲོད། །
བདག་ལུས་དུམ་བུ་སྟོང་ཕྲག་གྱུར་ཀྱང་ད་དུང་གཞན་དོན་འཚོ་བར་
རྒྱུ། །
ས་ གཞིའི་སྐྱེས་དངོས་ཁྱེའུ་ཚོགས་ལ་བདག་གི་བརླན་གཤེར་ནུ་ཞོ་
སྦྱིན། །
སེམས་ཅན་སྐོམ་གདུང་ཚ་བའི་སྡུག་བསྔལ་བདག་གི་ཁྲག་རྒྱུན་དྭངས་
མོས་སེལ། །
སྤང་གཞུང་མེ་ཏོག་ལྡེམ་པའི་ལྗོངས་སུ་བདག་གི་ལང་ཚོ་ཕངས་མེད་
སྦྱིན། ། །
གཞན་དོན་ཁོ་ནའི་ཆེད་དུ་འབད་པའི་བདག་གི་གོམ་སྒྲ་ལྷོད་པ་
མིན། །
ང་ནི་གངས་ཕྲུག་འབོད་པར་བཏང་བའི་བསིལ་ལྡན་དཔལ་མོའི་ཁྱེའུ་
258



སྙན་ངག • གཙང་བོའི་རྒྱང་གླུ།
-
--
ཞིག།
ང་ནི་ལ་རྒྱའི་སྙིང་སྟོབས་བསྐྱེད་པའི་བྷོ་ཊའི་བླ་སྲོག་དྭངས་མ་ཞིག།
ང་ནི་གངས་རིའི་གསེར་མདོག་གཏམ་རྒྱུད་སྒྲོག་པའི་རླབས་ལྡན་ཆུ་བོ་
ཞིག།
ང་ནི་རྨོངས་མུན་གཉིད་ལས་དཀྲོགས་པའི་གངས་རིའི་ཀློང་བརྡོལ་
གཙང་ཆབ་ཅིག།
ང་ཡི་ངལ་མེད་བཞུར་རྒྱུན་རིང་མོས་གངས་དཀར་ལྷ་མོའི་བརྩོན་པ་
མཚོན། །
ང་ཡི་དྭངས་གསལ་དྲི་མེད་མདངས་ཀྱིས་གངས་དཀར་ལྷ་མོའི་རུས་
རྒྱུད་མཚོན། །
ང་ཡི་ལུ་དཀར་ཟེགས་མའི་འོད་ཀྱིས་གངས་དཀར་ལྷ་མོའི་ལྷག་བསམ་
མཚོན། །
ང་ཡི་སྙན་འཇེབས་དལ་ལྷོད་བཞུར་སྒྲས་གངས་དཀར་ལྷ་མོའི་འབོད་
བརྡ་མཚོན། །
ང་ཡིས་ཀྱག་ཀྱོག་བྲག་ཕྲེང་བརྒྱུད་པས་གངས་དཀར་ལྷ་མོའི་མདུན་
སྐྱོད་མཚོན། །
དལ་མེད་ཞི་བདེ་རྒྱ་མཚོར་བསྙེགས་པས་གངས་དཀར་གཞོན་ནུའི་
ཕུགས་བསམ་མཚོན། །
དེའི་ཕྱིར་གངས་ཅན་མི་གཙང་གད་སྙིགས་མཐའ་ཡི་རྒྱ་མཚོར་ཁྱེར་ན་
བསམ། །
མདུན་སྐྱོད་མྱུར་བའི་ཁ་བའི་འགྲོ་ལ་སྙིང་སྟོབས་དཔལ་འབར་བསྒྲོན་
259



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ན་བསམ། །
མཛད་མེད་རྙིང་ཞེན་རྐང་ལམ་རིང་མོ་ཆུ་རྒྱུན་ངར་མས་གཅོད་པར་
བསམ། །
ཕ་ཡུལ་རི་ཆུའི་སྣོད་བཅུད་ཁོར་ཡུག་མཐིང་མདོག་ལྗོངས་སུ་བསྒྱུར་
བར་བསམ། །
260



སྙན་ངག • ཁྱེད་ལ་སྔར་བཞིན་འཛུམ་མདངས་རྒོད། །
ཁྱེད་ལ་སྔར་བཞིན་འཛུམ་མདངས་རྒོད།
སྒོམ་པ་ཐར།
(A)
དུས་ཚིགས་ཀྱི་དབྱེ་བ་མེད་པར ལོ་ཟླ་རིམ་གྱིས་འདས་
ཁྱེད་ལ་བརྩེ་བ་རྒོད་པའི་ང་རང སྟོན་མཇུག་གི་སྡོང་ལོ་ཇི་བཞིན་
ས་གཞིར་ཟགས་དུས ཁྱེད་ལ་སྔར་བཞིན་འཛུམ་མདངས་རྒོད
ངས་ནམ་རྒྱུན་དུངས་སེམས་ཀྱི་སྙིམ་པ་ཐོགས་ཞོར ཁྱེད་ལ་སྒུག
ཡིན་ཡང མཁའ་མཐར་འཁྱམས་པའི་ཁྱེད་རང
མཚམས་སྤྲིན་གྱི་སྒེག་ཉམས་ནང་བཞིན་རི་རྩེར་འགྲེང
(B)
ཉིན་མཚན་གྱི་དབྱེ་བ་མེད་པར ལང་ཚོ་རིམ་གྱིས་ཟད
ཁྱེད་ལ་དུངས་ཞེན་ཟབ་པའི་ང་རང རི་རྩེ་ཡི་དར་ལྕོག་ཇི་བཞིན་
རླུང་ཁར་འཕྱོ་དུས ཁྱེད་ལ་སྔར་བཞིན་འཛུམ་མདངས་རྒོད་
ངས་རྟག་ཏུ་ཞིམ་མངར་གྱི་མེ་ཏོག་སྒུམ་ཞོར ཁྱེད་ལ་སྒུག ཡིན་
ཡང མཚོ་ངོས་ན་འཁྱོམ་པའི་ཁྱེད་རང་
རྦ་རླབས་ཀྱི་སྟོབས་ཤུགས་ནང་བཞིན་ཆུ་ཁར་གཡེང
(C)
བདག་གཞན་གྱི་དབྱེ་བ་མེད་པར མི་ཚེ་རིམ་གྱིས་ཡལ
261



----
-
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཁྱེད་ལ་སྤྲོ་བ་འཛུམ་པའི་ང་རང ཉི་ཟླ་ཡི་འཁོར་འགྲོས་ཇི་བཞིན
མཁའ་མཐར་སྙེག་དུས ཁྱེད་ལ་སྔར་བཞིན་འཛུམ་མདངས་རྒོད
ངས་དུས་ཀུན་བག་ཕེབས་ཀྱི་ཞབས་ཏོག་སྒྲུབ་ཞོར ཁྱེད་ལ་སྒུག་
ཡིན་ཡང རྒྱལ་ཁམས་འགྲིམ་པའི་ཁྱེད་རང
སྙན་གྲགས་ཀྱི་བ་དན་ནང་བཞིན་སྲིད་རྩེར་སྐྱོད།
262



སྙན་ངག - དབེན་ཐང་མི་ཚེའི་འགྲུལ་བཞུད།
དབེན་ཐང་མི་ཚེའི་འགྲུལ་བཞུད།
འཇམ་དཔལ།
ཨ་ཕ།
རི་སྤྱང་སྔོན་མོས་བཞག་པའི་ཁྲག་རྗེས་ན། །
གཡང་ཕྱུགས་སྒོ་བཞི་བསྲུང་བའི་བསམ་གཞིགས་སྤུར། །
ཨ་མ།
མོ་བའི་འོལ་ཚོད་ཁ་ནས་རྣམ་རྟོག་འཐུང་། །
ཕྲེང་བའི་བཞུར་རྒྱུན་བར་ནས་ཡིག་དྲུག་འགེམ། །
ཕུ་བོ། །
ལས་དབང་རྩུབ་མོའི་འཕོངས་ཤ་གཡག་ལ་འབྱར། །
དགུ་སྒྲིལ་འུར་ཆའི་སྒྲ་དབྱངས་བྲག་ལ་འཁོར། །
ཨ་ཅེ།
ཕུགས་འདུན་གནག་ཕྱུགས་འཇུག་པའི་ལྷས་རར་འཚངས། །
ཚོར་མེད་ལང་ཚོའི་མཛེས་ཉམས་ལྕི་བས་ཟོས། །
མག་པ། །
གཉེན་ངོ་འཚོ་བའི་འཛུམ་མདངས་བཙན་གྱིས་བསྡུས། །
སྒྱུ་རྩལ་ངོམ་པའི་པགས་ཤད་འཕྲེད་ཀྱིས་གཡུགས། །
263



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྒྲ
མནའ་མ།
བག་ཆགས་ཟད་པོ་ཞིག་གིས་སྔོན་ནས་དུད། །
གཡུ་བྱུར་མོད་པོ་ཞིག་གིས་རྗེས་ནས་དེད། །
ཁྱོ་ཤུག
ཆུང་མའི་རུམ་ན་གསང་བའི་དུག་སྦྲུལ་ཞིག།
ཁྱོ་བོའི་སེམས་ན་བཟོད་དཀའི་ན་ཟུག་ཅིག།
གཉེན་ཉེ།
ཞེ་སྡང་འཚུབ་མའི་རླུང་དམར་སྤང་ལ་འཁོར། །
རྩྭ་རྐང་ཉག་མའི་གྱོང་གུད་སྲོག་གིས་ཚབ། །
རྒན་རྒོན། །
རྐྱེན་ངན་འཆི་བདག་ཞགས་པས་ཕར་ལ་འཐེན། །
ཞེན་ཆགས་འཁོར་བའི་བློ་རྩེ་ཕྱི་ལ་དཔྱངས། །
་ ང་རང་།
བསམ་གཞིགས་སྐྱུར་བོ་རྫ་རིའི་ཁྲོད་ནས་བཞུར། །
ངེས་ཤེས་ཕྲ་མོ་སྨྱུ་གུའི་རྩེ་ནས་འཛར། །
264



སྙན་ངག • རྟོག་འཆར་ལས་ཤོར་བའི་ཕོ་ཉ།
རྟོག་འཆར་ལས་ཤོར་བའི་ཕོ་ཉ།
ལུང་རྟོགས་རྒྱ་མཚོ།
མཉམ་མེད་ཐུབ་དབང་རྒྱན་དྲུག་མཆོག་གཉིས་དང༌། །
གངས་རིའི་རྒྱན་གཅིག་བློ་བཟང་གྲགས་པ་ཡིས། །
ལོག་སྨྲའི་རྒོལ་ངན་སྤོབས་པ་འཕྲོག་བྱས་ནས། །
བླང་དོར་འབྱེད་པའི་མིག་སྒོ་ཡངས་པོར་ཕྱེས། །
སྔོན་བྱོན་མཁས་གྲུབ་ཞབས་རྗེས་གསེར་གྱི་ཀ།
གཞུང་ལུགས་ཚད་ལྡན་སྤྱི་བོའི་གཙུག་བཀུར་ཏེ། །
རྨོངས་ཞེན་དྲ་རྒྱ་དུམ་བུར་གཅོད་པའི་གྲི། །
ཡང་དག་དུས་རབས་དབུ་མའི་སྙན་ཚིག་སྒྲོག།
འཛམ་གླིང་གོ་ལ་ཟླུམ་པོའི་ཡུལ་གྲུ་འདིར། །
མདུན་ལམ་འོད་སྟོང་འཕྲོ་བའི་ཞི་བདེ་ཞིག། .
འདོད་ན་དབུ་མའི་ཆོས་རིག་དག་པར་སྦྱོངས། །
འདི་ནི་ཤ་ཁྲག་རུས་པའི་སྙིང་གཏམ་ལགས། །
འཁྲུལ་མེད་དཔྱད་གསུམ་དག་པ་ཚད་མའི་གཞུ། །
265



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལྐོག་གྱུར་མངོན་སུམ་སྟོན་པ་ཚན་རྩལ་མདའ། །
ཟུང་དུ་འབྲེལ་བའི་རིགས་ལམ་སྤེལ་མཛད་ན། །
གངས་ལྗོངས་ཆོས་རིག་དར་བའི་ཐབས་གསར་ལགས། །
གདོང་དམར་བོད་རྒྱུད་འཛིན་པའི་གངས་ཕྲུག་ཚོ། །
སྙིང་ཁོག་གཏིང་ན་སེམས་པ་གསོན་པོ་ཞིག།
ཡོད་ན་ཕ་མེས་ཤུལ་ལམ་སྙེག་བཞིན་དུ། །
ཐུན་མིན་རིག་གཞུང་སྤེལ་བའི་ཐབས་ལ་གཅེས། །
མི་རིགས་དར་རྒྱས་རང་གི་སྐད་ལ་ཐུག།
དཔེར་ན་ཉམས་རྒུད་མང་བྱུང་འཇར་པན་བཞིན། །
མི་རིགས་སྲོག་རྩ་རང་རང་སྐད་ཡིག་ཡིན། །
དེའི་ཕྱིར་ཚེ་སྲོག་བརྟན་པའི་རྟེན་འབྲེལ་སྒྲིགས། །
ཕྱི་ནང་རིག་གསར་པདྨའི་སྐྱེད་ཚལ་དུ། །
མཐུན་སྒྲིལ་སྟོབས་ཤུགས་རྐང་དྲུག་གཤོག་པའི་རྩལ། །
བསྒྱུར་ན་བདེ་སྐྱིད་གསར་བའི་ཉི་མ་ཞིག།
འཆར་བར་བསམ་གཞིག་ཁྲོད་ནས་བདག་ལ་རྙེད། །
གསར་རྙིང་མཁྲེགས་འཛིན་ལྟ་བ་དོར་བྱས་ཏེ། །
ཕྱོགས་ལྷུང་མཐའ་བྲལ་དབུ་མའི་ལམ་བཟང་ལ། །
266



སྙན་ངག - རྟོག་འཆར་ལས་ཤོར་བའི་
བསྐྱོད་པའི་ཐབས་ཤེས་གསར་བའི་འཕྲུལ་ཞགས་ཀྱིས། །
ཆོས་རིག་ཕྱོགས་ཀུན་སྤེལ་འདི་རིན་ཐང་ཆེ། །
267



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཞུད་སྟངས།
འཇམ་དབྱངས་འོད་ཟེར།
ངུ་ངག་དབྱངས་ཀྱི་དབུགས་རྒྱུན་དྲོད་མོ་རབ་དཀར་གངས་རིའི་་་
འདབས་སུ་འཐོར། །
རྐང་རྗེས་ཐར་ཐོར་ཕ་སྐད་གཙང་མ་བྱམས་ལྡན་ཕ་མའི་དྲུང་ནས་
བསྲིངས། །
རྟ་ནོར་ལུག་གི་རྨིག་རྗེས་ཁྲོད་ནས་བསོད་ནམས་ལས་ཀྱི་ཆད་འཕྲོ་
རྙེད། །
མཚམས་སྤྲིན་ཀློང་ལ་ལང་ཚོ་བཅོལ་ཏེ་དབྱངས་གསལ་སོ་བཞིའི་སྐྱེད་
ཚལ་འགྲིམ། །
ཐར་ལམ་བགྲོད་པའི་ཐེམ་ སྐས་བསམ་པས་ཉེ་དུ་ཕ་ཡུལ་རྒྱབ་ཏུ་་་
སྤངས། །
མདོ་སྔགས་བསྟན་པའི་ཉིང་ཁུར་དུང་བས་སློབ་དཔོན་དམ་པའི་དྲུང་
དུ་བཅར། །
རྣམ་གསུམ་མཁས་པའི་བྱ་བར་མོས་པས་དཔྱོད་ལྡན་དུ་མའི་ གྲལ་
མཐར་ཚུད། །
སྐྱིད་སྡུག་མི་ཚེའི་འགྲུལ་བཞུད་ཁྲོད་ནས་ངན་ངོན་འཚོ་བར་ཕུགས་
268



སྙན་ངག - བཞུད་སྟངས། །
བསམ་བཅོལ། །
རིམ་བཞིན་དོན་མེད་མཛའ་བཤེས་མང་པོའི་བག་མེད་རྔོན་པའི་རྒྱ་རུ་
ཚུད། །།
ཅ་ཅོའི་ལོང་གཏམ་འཕུར་ལྡིང་བར་ནས་སྣ་ཚོགས་ཟས་ཀྱིས་འཁོར་ལོ་
བསྐོར། །
མདོག་ལེགས་འཇའ་ཚོན་གོས་སུ་ བྱོན་ནས་ཀུ་རེ་གཏམ་ གྱིས་ཉིན་
མཚན་གཞལ། །
དུས་རབས་གསར་བའི་འགྱུར་ཁུགས་ཁྲོད་ནས་མདོ་མེད་འཁྱམས་
པོའི་རྣམ་ཐར་སྐྱོང་། །
་་་་་
གྲངས་མེད་ལོ་ཟླའི་ཤོག་བྱང་མང་པོ་རྩེ་ཆུ་སྔོན་མོའི་རྒྱུན་ལ་་་་་་་
བསྲིངས། །
ལང་ཚོའི་མེ་ཏོག་འདབ་མ་དམར་པོ་ལྷགས་རླུང་རྒོད་པོས་ཟས་སུ་
རོལ། །
གཟུགས་མེད་སེམས་ཀྱི་ཤུགས་རིང་དྲག་པོས་ལུས་ནི་ཚལ་བ་དུམ་བུར་
བཏང་། །
ཐོབ་ཤོར་མིག་ཆུའི་སྙན་ངག་སྐྱུར་མོ་ སོར་མོའི་འདུ་འགོད་རྩེ་ནས་
བཞུར། །
269



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཉལ་ཐ།
སྦྲ་ནག་བསྟན་གོ
དཀར་ནག་ཕྱུགས་ཀྱི་གཡང་ལ་མ་ཆགས་བོད་རྒྱ་ཚོང་རྭའི་མཁའ་
དབུགས་རྔུབ། །
ཕ་མ་གཉེན་ཉེའི་ཁ་ཏའི་བར་ནས་བུ་ཕྲུག་ཆུང་མ་རྒྱབ་ཏུ་བསྐྱུར། །
དྲི་ཟའི་བུ་མོ་དང་དུ་བླངས་ནས་ལང་ཚོའི་མེ་ཏོག་སྨུག་གིས་་་་་་་་
བཏིམས། །
ཀེང་རུས་ལུས་ཕུང་དུར་སར་བསྐྱལ་ནས་རྣམ་ཤེས་གཤིན་རྗེའི་འཕྲང་
ལ་བརྫངས། །
ཡུགས་མོའི་དྭ་ཕྲུག་མཆི་མས་སྐྱོང་བཞིན་ཆུ་ ཤིང་དབྱུག་པའི་རྟ་ཕོ་
ཆིབས། །
ཁ་བ་རི་བའི་རྒྱལ་ཁམས་འགྲིམ་ཀྱང་འགྲོ་སྡོད་བྱེད་སའི་གནས་མལ་
དབེན། །
ལོ་ཟླ་བགྲོད་པའི་རྐང་རྗེས་བཙན་པོས་ནང་རོལ་སེམས་ཀྱི་ཚོར་སྣང་
སྐམ། །
བདེ་སྡུག་འཚོ་བའི་གཟུགས་རིས་ནག་པོའི་མིག་ཆུའི་ཐིགས་པ་ས་རུ་
ཟགས། །
དུས་བཞིའི་གོམ་འགྲོས་ཁ་ཆར་འཇིག་པའི་ཐལ་མདོག་ལུས་པོ་ཡི་
270



སྙན་ངག • ཉལ་ཐ། །
དྭགས་གཟུགས། །
ལ་ཁའི་དར་ལྕོག་འདྲ་བའི་གོས་རུལ་འབྱུང་བ་རླུང་གིས་འཕྲོག་བཅོམ་
བྱས། །
ཉམ་ཆུང་མ་བུའི་རྡོག་སྣེ་ཟད་པའི་ཐ་མར་གཙང་འགྲམ་གད་པ་སྙེག]
ཀྱེ་ཧུད་ཇི་འདྲའི་ལུས་སྐལ་གཉོམ་པོ་མི་རྟག་སྒྱུ་མའི་རྩེད་མཚར་ཞིག།
271



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
---
མདུན་སྐྱོད་ཀྱི་བསམ་གཞིགས།
གྲགས་པ་རྒྱ་མཚོ།
ཁྲི་འབུམ་སྐྱེ་བོས་གཙུག་ཏུ་བཀུར་བའི་མཚན་སྙན་འབར་བའི་བླ་ཆེན་
འགས། །
གསེར་དངུལ་དར་ཟབ་གཡུ་བྱུར་ལ་སོགས་དད་པས་ཕུལ་བའི་རྒྱུ་ནོར་
ཀུན། །
ཆ་རྐྱེན་ཞན་པའི་སློབ་གྲྭ་རྣམས་དང་དབུལ་སྡེ་སོགས་ལ་མི་གནང་
བར། །
རང་ཤག་ཀླུ་ཡི་མཛོད་ལ་འགྲན་པས་རང་ཡུལ་ཀུན་གྱི་རྗེས་སུ་ལུས། །
ལས་བྱེད་གྲས་ན་མངའ་ཐང་ཆེ་བའི་སྒེར་སེམས་ཅན་གྱི་དཔོན་པོ་
འགས། །
གོང་ནས་གནང་བའི་རོགས་དངུལ་འབོར་ཆེན་དབུལ་ཁྱིམ་མང་པོར་
མི་སྟེར་བར། །
རང་གི་ཉེ་འཁོར་འདང་ཅན་དག་དང་འབྱོར་ལྡན་རྣམས་ཀྱི་ངོ་བཟུང་
བས། །
མི་གྲངས་ཉུང་བའི་ཆབ་འབངས་ཁྲོད་ན་དབུལ་བོ་མང་པོ་ཐ་ར་ར། །
ཤེས་རིག་བདུད་རྩི་ཁ་ལ་མ་རེག་སེམས་རྒྱུད་རྨོངས་པའི་ཕ་མ་ཚོས། །
རིག་བཟང་བུ་ཆུང་སློབ་གྲྭར་མི་སྐྱེལ་ལྔ་གསུམ་ལང་ཚོ་མ་རྫོགས་་་་
272



སྙན་ངག • མདུན་སྐྱོད་ཀྱི་བསམ་གཞིགས། །
གོང་། །
མདུན་ལམ་འདམ་ག་རང་ལ་མི་དབང་དམར་སེར་གོས་ཀྱིས་རབ་
གཡོགས་ཏེ། །
དགོན་ཆུང་ཞིག་གི་ཚོགས་གྲལ་བཅུག་སྟེ་རིག་པའི་སྒོ་བརྒྱ་དེ་ནས་
འགགས། །
བརྩོན་ལྡན་སློབ་མས་ཉིན་དང་མཚན་དུ་རིག་པའི་གཞུང་ལུགས་ཀུན་
ལ་སྦྱངས། །
སྤྱོད་ངན་འགའ་རེས་སློབ་སྦྱོང་མི་བྱེད་རྣམ་གཡེང་ངང་ནས་ལོ་ཟླ་
བསྐྱལ། །
མཐའ་མར་སྦྱངས་འབྲས་སྲང་ལ་བཅལ་དུས་དྲང་བདེན་མི་སྐྱོང་དགེ་
རྒན་འགས། །
ལྐོག་དངུལ་ཆེན་པོར་གཉན་ལག་བསྲིངས་ཏེ་སློབ་མའི་ལག་རྟགས་
ནོར་ལ་བརྗེས། །
གནག་སྣུམ་སྐྲ་ལོ་གཡག་རྔ་བཞིན་དུ་ཕྲག་གོང་གཉིས་ན་དཔྱངས་པ་
ཡི། །
དབྱངས་གསལ་སོ་བཞིའི་མགོ་རྔ་མི་ཤེས་ཀླད་མེད་དེང་གི་གསར་བུ་
འགས། །
ཕ་མས་བསགས་པའི་གཅེས་ནོར་ཡོད་རྒུ་ཕངས་མེད་རྩེད་སྤྱད་བྱས་
དྲགས་པས། །
གཉེན་དང་ཕ་མ་སྡུག་ལ་སྦྱར་ཞིང་རང་ཁྱིམ་གྲུ་བཞི་སྟོངས་པར་་་་
གྱུར། །
273



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ས་ཕྱོགས་གང་ནས་ཡོང་བ་མི་ཤེས་དམར་སེར་གྱོན་པའི་ཆོས་ ་་་་
འགས། །
མོ་ལུང་རྩིས་ཀྱིས་གཡོ་འཕྲུལ་བཤམས་ནས་དད་ལྡན་མང་པོའི་ཡིད་
སེམས་བསླུས། །
ལྷ་གསོལ་འདྲེ་འདུལ་སྣ་ཚོགས་བྱས་ཏེ་སྦྱིན་བདག་རྒྱུ་ནོར་ཐབས་ཀྱིས་
བསྡུས། །
ཟླ་བ་གཞོན་ནུའི་གུར་ཁང་ནང་ནས་གཤིས་འཇམ་འབྲོག་མོའི་ལང་ཚོ་
འཐུངས། །
274



སྙན་ངག • ཞིང་རའི་དགེ་རྒན་ཚོ།
ཞིང་རའི་དགེ་རྒན་ཚོ།
དཔལ་ལྡན་དོན་གྲུབ།
དུས་ཚིགས་ཀྱི་འགྱུར་བག་ཁྲོད
ཁོ་ཚོ་ཟླ་བའི་ལོགས་སུ་ཀུ་མུད་བཞིན་བཞད་
མགོ་སྐྲ་དེ་བྱིས་པའི་གདོང་འཛུམ་དང་བསྡེབས་ནས་དཀར་པོར་གྱུར
ཡིན་ཡང་། ཤེས་རྒྱུན་གྱི་རྡུལ་ཆབ་རིང་མོ་
ནམ་ཡང་ལོ་ཆུང་ཚོའི་སྐོམ་དུ་འདྲེན་ངེས
འཁྱག་གྲང་དང་ཚ་གདུག་གི་གྲི་སོ་འཛིང་ཞིང
ཐབས་ཆག་དང་ཁུག་ཀྱོག་གི་ཐ་གྲུར་ལས་འབྲེལ་བསླན་པས་
ནམ་ཡང་རྒྱུས་མངའ་བའི་དབྱངས་གསལ་གྱི་གླུ་རྟ་རིང་མོ
དྲི་མེད་པའི་ལྷག་བསམ་དཀར་པོས་སྣེ་དྲངས་ཏེ
མི་རབས་ཤིག་གི་འཚར་ལོངས་ལ་རྔམ་བརྗིད་ཀྱི་སྒྲ་དབྱངས་བཏེགས་
ཕ་ས་ན་འཕྱུར་བའི་སྤྲིན་དཀར་པོ་དེ་ཁོའི་ཡིད་ནས་བརྗེད་མེད
དེ་ནི་འཚོ་བའི་ཁྲོད་ཆེས་མཐོང་བ་དཀོན་པའི་སེམས་དག་པོ་ཞིག་གི་
མཚོན་བྱེད་ཡིན
ཆུ་གཙང་མོ་ཞིག་ལ་དོ་བའི་ལྷག་བསམ་དཀར་པོའི་གོང་ཁ་རུ
ཤེས་ཡོན་གྱི་ཟེའུ་འབྲུ་ངོམས་པའི་གཞོན་ཆུང་ཚོའི་མེ་ཏོག་བཞད་
སྨུག་ནག་གི་ཡོལ་བའི་ཀློང་ན་མཚན་ཐུབ་ཀྱི་སྒྲོན་མེ་ནི་མཛེས་སྡུག་
_275



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གིས་བཞད་
ཉིན་མོའི་འོད་སྣང་གི་ཀློང་ན་དྲོད་ཁོལ་གྱི་བརྩེ་སེམས་ནི་ཆུ་རྒྱུན་ལྟར་
བརྡོལ་
གཞན་གྱི་ཟེར་སྒྲོས་སུ་ཁོང་རྣམས་འཚོ་བ་གྲགས་ཚོར་མེད་པར་བརྗོད
འོན་ཀྱང་ཁོ་ཚོས་ནམ་ཡང་དཀར་སིང་སིང་གི་ས་སྨྱུག་ཕྱག་ཏུ་ཐོགས་
ནག་འཁྱུག་གེའི་ཞལ་བ་གྱོན་པའི་ནག་པང་གི་ལྡེབས་སུ་
མི་ཚེའི་དོན་སྙིང་རྟོགས་པའི་སྙན་ཚིག་ཤར་མར་སྤེལ་ལ་
མདུན་སྐྱོད་ལ་སྒོ་འཕར་འབྱེད་པའི་གླུ་གདངས་གསལ་བར་བརྩམས་
ཁོ་བོའི་དྲན་རྟོགས་ཀྱི་གཙང་བོའི་ངོགས་སུ་
རྒྱབ་གཟུགས་དེ་དག་ཟླ་བའི་འོད་གཤོག་བཞིན་མཛེས་ཤིང
ཞིང་རའི་རྩྭ་ཆུ་དང་མེ་ཏོག་གི་སྐྱེ་འཆིའི་བར་དུ་
ཁོ་ཚོས་ནམ་ཡང་འཚོལ་སྙེག་གི་སོན་འདེབས་བགྱིད
རྔུལ་ཆུའི་ཐིགས་ཕྲེང་གིས་བརྒྱུས་པའི་ལོ་ཟླ་དེ་དག་
ལང་ཚོའི་འོད་སྣང་གིས་སྒྲོན་པའི་ཤེས་རྒྱུན་གྱི་ནམ་མཁའ་ཡངས་པོ་
ད་དུང་ཕ་རོལ་པའི་སེམས་པ་བརྐུ་བའི་མིག་ཟུང་གཉོམ་པོ་དེ་
ངས་འཇིག་རྟེན་འདིར་མཐོང་བའི་མཛེས་རིས་ཆེས་ལེགས་པོ་ཞིག་
ཡིན་ཀྱང་སྲིད
276



སྙན་ངག • དུངས་ཞེན་གྱི་ཉིང་ཁུ།
དུངས་ཞེན་གྱི་ཉིང་ཁུ།
མགོན་པོ་བཀྲ་ཤིས།
(༡)
མཐོན་མཐིང་ཨ་སྔོན་ཡངས་པའི་དཀྱིལ་འཁོར་གྱི་ངོས་སུ། །
ལྡེམ་མྱུར་ཤུགས་ཀྱིས་བགྲོད་པའི་ཐང་དཀར་ཡ་རྒོད་པོ། །
ལྷོ་ཕྱོགས་ཆུ་འཛིན་དཀར་པོའི་བྲང་ཁོང་ནས་ལྡིང་སྟེ། །
གོས་ལྗང་གདན་དུ་བཏིང་བའི་ཕང་བ་རུ་ཞུགས་ན། །
འོད་ཀྱི་ཟེགས་མ་འཕྱོ་བའི་རྟ་བདུན་གྱི་དབང་པོ། །
མ་རིག་རྨོངས་མུན་སེལ་བའི་སྒྲོན་མེ་རུ་འབུལ་རོགས། །
(3）
གངས་ཅན་ནོར་འཛིན་བུ་མོའི་སྐ་རགས་སུ་གྲུབ་པའི། །
གསེར་ལྡན་དལ་གྱིས་འབབ་པའི་རྨ་ཀླུང་ཡ་རིང་མོ། །
གཡག་རྭ་སྟག་རྩེ་རྫ་རིའི་བྲང་ཁོང་ནས་བཞུར་ཏེ། ། །
གོས་ལྗང་གདན་དུ་བཏིང་བའི་ཕང་བ་རུ་ཞུགས་ན། །
རྒྱ་མཚོའི་གཏིང་རིམ་འགྲིམ་པའི་གཤོག་དྲུག་གི་གསེར་ཉ། །
ཤེས་བྱའི་འཇུག་ངོགས་སྙེག་པའི་གཡོར་གྲུ་རུ་སྩོལ་རོགས། །
277



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
(༣)
དགེ་མཚན་སྲིད་པ་གསུམ་གྱི་བར་སྣང་ན་གཡོ་བའི། །
གངས་ཅན་འགྲོ་བའི་སྐྱབས་གཅིག་རྨ་རྒྱལ་ཡ་སྦོམ་ར། །
ཁ་བའི་འདབ་མས་བཞེངས་པའི་གངས་རི་ལས་རྒྱལ་ཏེ། །
གོས་ལྗང་གདན་དུ་བཏིང་བའི་ཕང་བ་རུ་ཞུགས་ན། །
གངས་རིའི་དཔའ་བོར་གྱུར་པའི་གངས་སེང་གི་ངར་སྐད། །
ཕ་ཡུལ་དཔའ་རྩལ་རྒྱས་པའི་ལ་རྒྱ་རུ་སྩོལ་རོགས། །
(༩）
དཔྱིད་དཔལ་ལྗོན་ཤིང་མཛེས་པའི་ཡལ་འདབ་ཀྱི་རྩེ་ན། །
ཡང་ཤིང་དལ་བུར་རྒྱུ་བའི་བསིལ་འཇམ་གྱི་རླུང་བུ། །
རི་སྐྱེས་མེ་ཏོག་སྣ་བརྒྱའི་སྤྱི་གཙུག་ནས་ལྡིང་སྟེ། །
རྐང་བཞི་ཁྱུ་ཡིས་ཁེངས་པའི་སྤང་ལྗོངས་སུ་ཕེབས་ན། །
བདག་གི་ལྷག་བསམ་དག་པའི་དུངས་ཞེན་གྱི་ཉིང་ཁུ། །
ཕ་ཡུལ་དབུགས་འབྱུང་རྟེན་པའི་འཚོ་བཅུད་དུ་འབུལ་རོགས། །
278



སྙན་ངག • ལྷག་བསམ་གྱི་འཕར་སྒྲ།
ལྷག་བསམ་གྱི་འཕར་སྒྲ།
བཟོད་པ་རྒྱ་མཚོ།
བདག་སེམས་ལ་རྒྱས་བལྟམས་པའི་གངས་རི་ནས་ཆས་པའི། །
ངེས་དོན་གཏམ་དུ་སྒྲོག་པའི་སྙིང་གཏམ་གྱི་འབབ་རྒྱུན། །
ཕུགས་བསམ་སྙིང་ལ་བཅངས་པའི་ཞིང་ས་ནས་རྡོལ་དུས། །
ཁྱོད་སྐྱོར་ང་གཉོར་བྱེད་པའི་བློས་གྲོགས་ཤིག་མཛོད་རོགས། །
དེང་རབས་ཚན་རྩལ་རྒོད་པོའི་གཤོག་སྣེ་ལ་འཇུས་པའི། །
གཞན་རིགས་མདུན་དུ་སྐྱོད་པའི་འཕུར་སྒྲ་ལ་གསོན་དང༌། །
རང་རིགས་ཙོག་གེར་སྡོད་པའི་ངང་ཚུལ་འདི་མཐོང་ཚེ། །
ལ་རྒྱའི་བུ་ཁྱོད་སེམས་ལ་གཡོ་འགུལ་ཞིག་མེད་དམ། །
རིག་གནས་གསེར་གྱི་འཁྲི་ཤིང་སྣང་མེད་དུ་བཞག་ནས། །
གཡུ་བྱུར་རྒྱུན་དུ་ངོམ་པའི་སྤྱོད་སྟངས་དེ་དོར་ལ། །
ཕྱི་ནང་ཡིག་རིགས་ལ་སོགས་ཚན་རྩལ་གྱི་མཚོ་ཆེན། །
རྣམ་དཔྱོད་རྩལ་གྱིས་འདྲེན་པའི་སྐལ་བ་ཞིག་འཚོལ་ཞུ། །
མི་ཚེ་རྩྭ་ཆུར་ཐིམ་ན་གཟི་བརྗིད་ཅིག་མིན་ལ། །
279



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བག་མེད་རྩེད་འཇོས་གཡེང་བ་ངོ་མཚར་ཞིག་ཅི་ཡོད། །
རང་རེའི་སྐད་དང་ཡི་གེའི་རྨང་གཞི་ཞིག་བཙུགས་ནས། །
སྣ་མང་ཤེས་བྱར་བརྩོན་ན་མི་རིགས་ཀྱི་སྲོག་ཤིང༌། །
སྲོལ་རྒྱུན་ལྟ་བ་ཡོད་ཚད་རྨོངས་དད་ཀྱང་མིན་ལ། །
གསར་བྱུང་ངོ་མཚར་ཡོད་ཚད་མིག་འཕྲུལ་ཡང་མ་ཡིན། །
གནའ་དེང་རིས་སུ་གཅོད་པའི་བཀག་རྡོ་ལས་བརྒལ་ནས། །
རིས་མེད་དབུ་མའི་སྤྱན་གྱིས་བཏང་སྙོམས་ཤིག་གཟིགས་མཛོད། །
གཡུ་སྒང་ལྟོ་བར་ཆགས་པའི་མཛེས་ལྡན་གྱི་སོག་རྫོང་། །
མི་ལོ་ལྔ་བཅུར་སོན་པའི་རྟེན་འབྲེལ་གྱི་སྐྱེས་སུ། །
བདེན་དོན་གཏམ་དུ་ཁྱེར་བའི་སྙན་ཚིག་གི་ཁུ་ལོ། །
ཟླུམ་གཟུགས་གོ་ལའི་ཁྱོན་ལ་འགོག་མེད་དུ་འཕུར་རོ། །
280



སྙན་ངག • རྨ་ཀླུང་སྔོན་མོའི་འགྲམ་གྱི་བསམ་གཞིགས།
རྨ་ཀླུང་སྔོན་མོའི་འགྲམ་གྱི་བསམ་གཞིགས།
གཡུ་སྒང་ཟླ་གཞོན།
—ང་སྐྱེས་པ་ནས་སྐད་ཆ་གཞན་གྱི་ངག་ཐོག་ནས་བཤད་ཅིང་ཡི་གེ་གཞན་གྱི་དེབ་
ཐོག་ནས་བཀླགས་པས། ང་སྙིང་མ་རྗེ། ངས་ཕ་སྐད་དང་ཕ་ཡིག་མི་ཤེས།
སྐྱེ་ཡུལ་འཇིག་རྟེན་སྐམ་པོའི་བརྩེ་འདང་གིས། །
ལ་རྒྱའི་སྨྲེ་ངག་སྙིང་གི་དཀྱིལ་ལ་འཐིམ། །
ཕ་མའི་སྲོལ་བཟང་བོར་བའི་གླེན་རྟགས་ཀྱིས། །
ལུས་ན་ཟུངས་ཁྲག་མེད་པའི་སྣང་བ་སྟེར། །
རྨ་ཡུལ་གླིང་དཀར་རིང་མོའི་སྟོན་གྱི་ལྗོངས། །
མཚར་སྡུག་ལྷ་ཡི་སྐྱེད་ཚལ་འདི་རུ་གྲུབ། །
གཡང་དཀར་མ་བུ་རྒྱུ་བའི་ངང་ཚུལ་འདིས། །
འཇིག་རྟེན་བྱེད་པོའི་ང་རྒྱལ་དགུང་ལ་འདེགས། །
-
འདི་ན་སྐད་ངག་སྙན་མོའི་འགྱུར་ཁུགས་ཀྱིས། །
ལོ་རྒྱུས་དར་ཤིང་སྒུལ་བའི་ཁུ་བྱུག་གླུས། །
དྲན་པའི་སྐུད་ཐག་གཉིས་ཀྱི་འཐུད་མཚམས་སུ། །
281



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
T
གདུང་སེམས་དྲག་པོའི་མིག་ཆུ་ངང་གིས་འབྱིན། །
མེས་པོའི་གཏམ་རྒྱུད་རྒྱ་མཚོའི་ཕ་གི་ན། །
ཁོ་བོའི་ལས་དབང་གཙང་བོའི་ཚུར་རོལ་ན། །
ཡོད་ཚད་ཤོར་བའི་ཕངས་སེམས་དྲག་པོ་འདིས། །
སྟོན་རླུང་དམར་པོ་སྙིང་གི་དཀྱིལ་ལ་གཡུག།
ཁྲུང་ཁྲུང་ལྷོ་ལ་བསྟར་བའི་མྱ་ངན་གྱིས། །
ཕྱིར་མིག་ཡུལ་ལ་བཞག་པའི་ཞབས་རྗེས་བཙལ། །
སྡོང་ལོ་ས་ལ་ཟགས་པའི་ཅལ་སྒྲ་ཡིས། །
རུས་རྐང་ཤ་ཁྲག་མེད་པའི་དྲོད་ཁོལ་བསྟོད། །
ལྷ་ནས་ཐུར་ལ་གཡུག་པའི་ལྷ་མ་ཡིན། །
མི་ནས་གྱེན་ལ་ཟློག་པའི་མི་མ་ཡིན། །
རིགས་རུས་ཆ་ལུགས་མེད་པའི་ར་མ་ལུག།
ལ་རྒྱ་གང་ནས་འཛིན་དགོས་ཆ་མ་འཚལ། །
ཕྱི་ན་རིགས་ཀྱི་ཆ་ལུགས་གྱོན་པ་མེད། །
ནང་ན་མེས་པོས་བཤད་པའི་སྐད་ཆ་མེད། །
ཐུན་མིན་རིགས་ཀྱི་ཚེ་སྲོག་ཡི་གེ་མེད། །
ཨ་ཧོ་ང་ཚོ་གང་གི་གྲལ་ལ་གཏོགས། །
282



སྙན་ངག • རྨ་ཀླུང་སྔོན་མོའི་འགྲམ་གྱི་བསམ་གཞིགས། །
-
འདྲ་མེད་ཁྱི་རྒན་རྒྱ་བོའི་དུར་ས་ནས། །
མི་གཙང་རྣག་ཁྲག་རུལ་བའི་དྲི་ངན་གྱིས། །
ཡུལ་སྐྱོང་དགྲ་ལྷ་གནོད་པའི་ཕམ་ཁ་ཡིས། །
ནག་པོ་ཤ་ཟའི་ཚོགས་ལ་དགའ་བ་བྱིན། །
འཁོར་བའི་མཚན་ཉིད་རི་མོ་ཐོད་ལ་བབས། །
སྙིང་གི་འཕར་རྩ་རྟ་ཕོའི་བང་དང་འགྲོགས། །
བདེ་ལྡན་ཞིང་ཁམས་ཤིག་ལ་ཤུགས་ཀྱིས་རྒྱུག།
དྲིན་ཆེན་ཕ་མ་བསམ་ནས་ཕྱིར་མིག་ཤོར། །
ལྷ་སའི་མཚན་ལྗོངས་རྒུམ་པའི་སྙན་ངག་པས། །
ཕངས་སེམས་མེ་རི་འཕྱུར་བའི་རྔ་ཞིག་བརྡུང་། །
གད་སྙིགས་ཆུ་ལ་བཏབ་པའི་འབྲས་རྟགས་སུ། །
རྩེ་ཆུ་སྔོན་མོ་སྐམ་ནས་རྡོ་ལ་ཐུག།
དེ་ལྟར་ཁོ་བོའི་གླུ་འདི་ཁོ་བོར་བླངས། །
ཁོ་བོའི་གཡས་དང་གཡོན་གྱི་གྲོགས་ལ་བླངས། །
རྣ་ཅོག་ཀོར་ཀོར་ཅན་གྱི་རྣ་བར་བླངས། ། །
སེམས་པ་དམར་པོ་ཅན་གྱི་སེམས་ལ་བླངས། །
283



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
་ ་
མཁའ་དབང་གི་ལང་ཚོ།
དགེ་འོད།
དགའ་བ་འབུམ་འཁྱིལ་རྩེ་གཞུང་སའི་ཐིག་ལེའི། །
གཡུ་ཞུན་མེ་ཏོག་ལྡེམ་པའི་རི་བོའི་སྤོར། །
རྨ་ལྷོ་སོག་རྫོང་ཞེས་བྱའི་དབྱངས་སྙན་པོ། །
རབ་ཡངས་འཛིན་མའི་ཕྱོགས་དང་ཕྱོགས་སུ་འཕུར། །
ལོ་ཡི་ཕྲེང་བ་རེ་རེའི་བར་གསེང་ནས། །
མཐུན་སྒྲིལ་སྟོབས་ཀྱིས་དམངས་སེམས་གཅིག་སྦྲེལ་ཏེ། །
ལྷག་བསམ་རྟ་ལྗང་གཞོན་ནུའི་འཛུམ་ཞལ་གྱིས། །
དཔལ་འབྱོར་མེ་ཏོག་རྒྱས་པའི་ཚུལ་ལ་བྲེལ། །
གང་གི་ཕུན་ཚོགས་ནོར་བུའི་སྐྱེད་ཚལ་དུ། །
ལུགས་གཉིས་བླང་དོར་འབྱེད་པའི་རྗེ་བོ་དང་། །
ཚན་རྩལ་རིག་གནས་བྱང་བའི་ཡོན་ཏན་པས། །
རྫོང་འདིར་བདེ་སྐྱིད་བསྐྲུན་པའི་ཚུལ་ལ་རངས། །
284



སྙན་ངག • མཁའ་དབང་གི་ལང་ཚོ།
མེ་ཏོག་སྐྱེ་འཐོར་དུ་མའི་འགྱུར་ཁུགས་ཁྲོད། །
སྟོབས་འབྱོར་ཟླ་བའི་ལང་ཚོ་རབ་རྒྱས་ཤིང་། །
དམངས་ཀྱི་བློ་གྲོས་ཀུན་ཏའི་འཛུམ་གྲོལ་ཏེ། །
མཛེས་སྡུག་བཀྲག་མདངས་མངོན་པའི་ཕྱོགས་སུ་ཞེན། །
ལྷག་པར་ལོ་རབས་བརྒྱད་ཅུའི་སྐྱ་རེངས་ཐོག།
ཀུན་གཟིགས་སྣང་མཐའི་མགོན་པོས་ལེགས་དྲངས་པས། །
ཆོས་སྲིད་ཉི་ཟླའི་འོད་སྣང་ཆེར་འབར་ཞིང༌། །
བཀྲ་ཤིས་དགེ་ལེགས་མཚན་མས་ནོར་འཛིན་ཁྱབ། །
གཞན་ཕན་བྱང་ཆུབ་སེམས་ཀྱི་ཁུར་བཏེགས་པའི། །
བཤད་སྒྲུབ་རྒྱལ་མཚན་འཛིན་པའི་འདུས་སྡེ་བཞི། །
འགྲོ་བའི་བསོད་ནམས་དཔལ་དུ་ལྷམ་མེ་བ། །
གཡུ་སྒང་མེ་ཏོག་འཛུམ་པའི་ཕྱོགས་སུ་བཞད། །
ཕུན་ཚོགས་སྡེ་བཞིའི་ལང་ཚོ་རབ་འབར་ཞིང་། །
གདེངས་ཅན་དབང་པོའི་མཛོད་ལ་ཅོ་འདྲི་བའི། །
བཅུ་གཅིག་མདའ་ཡི་སྙན་པའི་བ་དན་དཀར། །
སྲིད་ཞིའི་གཙུག་ན་ལྷང་ལྷང་རྣམ་པར་གཡོ། །
་
285



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལྷག་པར་རྣམ་དཔྱོད་གསེར་གྱི་འདབ་བརྒྱ་བ། །
རིག་གཞུང་འོད་སྟོང་བདག་པོས་ལེགས་བྱས་པའི། །
རྩོམ་རིག་མུ་ཏིག་གསར་བའི་སྟེགས་བུ་ལ། །
གཅིག་ལས་གཅིག་ལྷག་ངལ་གསོའི་བདེ་བ་ཐོབ། །
ཁང་བརྩེགས་ཡིད་འོང་ཨ་སྔོན་དབྱིངས་སུ་སྙེག།
ཁོར་ཡུག་ལྗོན་ཤིང་མེ་ཏོག་ཆུ་མཚོས་བརྒྱན། །
གནག་སྣུམ་སྲང་ལམ་དོན་མཐུན་དུ་མས་གང༌། །
རྣམ་མང་ཚོང་ཟོང་རྒྱ་མཚོའི་དཔལ་ལ་འགྲན། །
བགྲང་བྱ་མཁའ་དབང་རྙེད་པའི་རྨ་ལྷོ་རྫོང་། །
བློ་གསལ་བྱིས་པ་ནང་བཞིན་སྲིད་པ་འདིར། །
སྣ་ཚོགས་དཀའ་སྡུག་ཁྲོད་ནས་འཚར་ལོངས་བྱུང་། །
རིགས་མཐུན་གཞན་གྱི་གཙུག་གི་རྒྱན་དུ་འབར། །
286



སྙན་ངག • དྲན་སྐུལ་གྱི་ཅོང་བརྡ།
དྲན་སྐུལ་གྱི་ཅོང་བརྡ།
ཏིང་མོ།
ཀྭ་ཡེ་གསོན་དང་ང་འོ་སྙམ་པའི་གཞོན་ནུ་རྣམས། །
ཁ་རོག་མི་འདུག་མ་རབས་སྤྱོད་པའི་བརྟུལ་ཞུགས་འཛིན། །
ག་ནས་བསྡད་ཀྱང་ཀུན་ཀྱིས་དམའ་འབེབས་བྱེད་པ་འདི། །
ང་དང་ཁྱོད་ཀྱིས་མནོ་བསམ་ཡང་ཡང་བཏང་ན་ལེགས། །
ཅ་ཅོ་འདུ་འཛིའི་ཁྲོད་ན་མཱ་ཅང་མིག་མངས་འགྱེད། །
ཆ་ལུགས་མི་མཐུན་དོན་མེད་མི་རྣམས་དགྲ་རུ་བསླངས། །
ཇ་ཆང་འཚོ་བས་ཉི་མ་འཁྱོལ་ཐབས་བྱེད་པ་འདི། །
ཉ་མོས་སྐམ་ས་ཇི་བཞིན་རིང་དུ་དོར་ན་ལེགས། ། །
ཏ་ལའི་འདབ་ལྟར་རྒྱས་འདྲའི་དམིགས་འདུན་རིང་དུ་གཏོད། །
ཐ་མལ་དུ་ཆང་བདུད་ཀྱིས་རང་ལུས་མི་བརླག་པར། །
ད་ལྟ་སྲིད་ཇུས་བཟང་པོའི་ཉི་གཞོན་འཛུམ་པའི་དུས། །
ན་མཉམ་ཁྱོད་དང་ཁོ་བོས་མཐོང་རྒྱ་བསྐྱེད་ན་ལེགས། །
པ་ཏྲ་བསྣོལ་ལྟར་མི་རིགས་ཀུན་ལ་མཐུན་སྒྲིལ་སྒོས། །
ཕ་ཡུལ་འཛུགས་སྐྲུན་ཐད་ལ་ཚན་རིག་ལག་རྩལ་སློབས། །
བ་རྒྱ་ཅན་གྱིས་བ་ཐག་འདྲེན་པའི་ངང་ཚུལ་ལྟར། །
མ་ལུས་ནུས་པ་ཡོད་རྒུ་ཕ་ཡུལ་དམངས་ལ་ཕུལ། །
287



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
5,
ཙ་ན་ཡིན་ཡང་ལེ་ལོའི་རྒྱ་རྙིར་མི་ཚུད་ལྟར། །
ཚ་གྲང་སྡུག་བསྔལ་བསྲན་ནས་འབངས་དོན་བསྒྲུབ་ལ་བརྩོན། །
ཛ་ལང་སྤྱོད་པ་ངན་པའི་བརྟུལ་ཞུགས་མི་འཛིན་པར། །
ཝ་མོ་ཟས་ལ་སྲེད་བཞིན“འགྱུར་བཞིའི”ལས་ལ་འབུངས། །
ཞྭ་ལུའི་ལྗང་སྨྱུག་འདྲ་བའི་ལང་ཚོ་དར་བའི་དུས། །
ཟ་བཏུང་འཚོ་བ་ཁོ་ནར་ཞེན་ཆགས་མ་སོང་བར། །
འ་ཅག་ཚན་རིག་ཤེས་བྱའི་ཆུ་གཏེར་ཡངས་པོ་རུ། །
ཡ་མཚན་རིག་པས་དཔྱད་དེ་གྲུ་གཟིངས་བསྒྱུར་ན་ལེགས། །
ར་མ་ལུག་གི་ཁྲོད་ནས་མི་ཚེ་མི་གཏོང་བར། །
ལ་རྒྱའི་གོ་ཆ་བསྒོས་ནས་རྗེས་ལུས་རྣམ་པ་དོར། །
ཤ་ཁྲག་སྒྱུ་མའི་ལུས་འདི་མ་འཇིག་བསྐལ་བའི་བར། །
ས་ལའི་ལྗོངས་འདི་ཡར་ངོའི་ཟླ་བཞིན་རྒྱས་པར་མཛོད། །
ཧ་ལས་ངོ་མཚར་དེང་གི་དུས་རབས་གསར་བའི་ནང་། །
ཨ་མའི་བུ་ཞིག་ཡིན་ན་གཞན་ཕན་འཕྲིན་ལས་མཛོད། །
ཧ་ཧ་ཡིད་ལ་གང་ཤར་ཤ་ཚའི་སྙིང་གཏམ་འདི། །
ཨ་ཙི་དོན་ལྡན་སྙམ་ན་རྣ་བའི་རྒྱན་དུ་ལོངས། །
288



སྙན་ངག - ནམ་ཕྱེད་ཀྱི་རྟོགས་འགྱུ། ་
ནམ་ཕྱེད་ཀྱི་རྟོགས་འགྱུ།
མདའ་ཚན་དགེ་ཆོས།
ཕྱེད་ཀ་བོར་བའི་ཟླ་བ་ནུབ་རིར་འཛེགས། །
སྟོན་གྱི་ནམ་གུང་སྐར་ཚོགས་མཁའ་ན་འདར། །
འབྲོག་སྡེའི་ཁྱི་སྐད་མཐོན་པོས་མཚན་ལྗོངས་དཀྲོགས། །
རྣམ་རྟོག་རྒོད་པོས་སོར་རྩེའི་ངལ་གསོ་འཕྲོག།
ལན་རེར་རང་སྐལ་བོར་བས་ན་ཟུག་གླེང་། །
སྐབས་རེར་རང་ཉིད་རྒུད་པས་སེམས་ཚེགས་བཤད། །
སྐྱོ་སྡུག་སྟོང་གིས་བསྐྲུན་པའི་སྙན་ངག་དག།
འདར་འདར་ངག་གིས་ཕྱི་རོལ་ཡུལ་དུ་སྤུར། །
སྔ་རབས་དཔའ་རྒོད་གྲགས་པ་ཕྱོགས་སུ་ཁྱབ། །
མེས་པོའི་བཙན་ཕྱུག་གཏམ་རྒྱུད་ཕ་ཁུས་བསྙད། །
ཡོད་ཚད་དུས་ཀྱིས་བསྒྱུར་བའི་གཞིས་ཀ་འདིར། །
བདག་ལ་ཐོབ་པ་མཛད་མེད་སྐྱོ་གདུང་ཞིག།
ཕོ་ཡི་རང་གཤིས་མཁྲེགས་པོ་གཡུལ་ནས་ཟད། །
མོ་ཡི་གནས་ལམ་རིང་མོ་མིག་ཆུས་བགྲོད། །
རྗེས་ལུས་ཁ་བ་མཐུག་པོའི་རྫ་རིའི་ཁྲོད། །
ད་དུང་རྙིང་ཞེན་རྣམ་པ་ཉུང་ཉུང་མིན། །
289



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མགོ་བོ་བཏེགས་ན་དབྱུག་པའི་མཇལ་ཁ་ཞིག།
ཧ་ཅང་དུལ་ན་ཆོས་བརྒྱུད་ཆོ་ལོ་ཞིག།
རང་དགར་བསྡད་ཀྱང་འོས་མིན་མི་ཁ་ཞིག།
འཚོ་བ་ཇི་ལྟར་རོལ་ཀྱང་བཤད་གཏམ་ཞིག།
ཡ་གིས་ཚད་མར་བཞག་པའི་སྣོད་བཅུད་གཞི། །
མ་གིས་རིག་པ་སྟོང་གིས་འཁྲུལ་བར་བསྒྲུབ། །
རང་ལྟ་མཆོག་ཏུ་འཛིན་པའི་གྲུ་ཁ་འདིར། །
རྩོད་པའི་ཀི་སྒྲ་འཇགས་པ་ནམ་ཞིག་ཡིན། །
རྡོག་པས་གང་ཞིག་མནན་པ་ལྗན་ལྗིན་ལམ། །
ལག་པ་གང་ལ་རེག་པ་མེ་ལྕེའི་འཕྲེང༌། །
འཚོ་བར་རེ་ཐག་ཆད་པའི་རི་སྒང་འདིར། །
སྐྱོ་བའི་རྒྱང་གླུ་གཉོམ་པོ་སུ་ལ་ལེན། །
290



སྙན་ངག • བདག་གི་རྩྭ་ཐང་། །
བདག་གི་རྩྭ་ཐང་།
བེ • ཚེ་རིང་བཀྲ་ཤིས།
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ཐང་ཡིད་་་་
དྲན། །
རྩྭ་ལྗང་སྔོན་མོས་ནོར་འཛིན་ཁེབས་པའི་མཐའ་བྲལ་ཐང་ཆེན་གནས་
འདི་ན། །
དུད་ཁྱིམ་སྟོང་གི་ཕྱུགས་རིགས་ཁྲོད་ན་འཚོ་བའི་ལམ་བུ་ཡང་ཡང་
བརྐོས། །
དགའ་སྐྱོ་ཟུང་གི་ གླུ་དབྱངས་ལེན་བཞིན་གོམ་ སྟབས་བརྟན་པོས་་་
མདུན་ལ་བསྐྱོད། །
བདག་ནི་རྒྱང་རིང་ས་མཐར་འཁྱམས་ཀྱང་ཕ་ཡུལ་རྩྭ་ཐང་ཡིད་ལ་
དྲན། །
མ་བཏབ་སྣ་བརྒྱའི་མེ་ཏོག་བཞད་ཅིང་མ་བོས་བུང་བའི་མགྲིན་གླུ་
གྱེར། །
སྣ་གསུམ་ཕྱུགས་ལ་ཤ་ཤེད་འཛོམས་ཤིང་མཆོང་ལྡིང་གར་གྱིས་རྩྭ་ཆུར་
རོལ། །
མ་བསྐུལ་གཡང་གཟར་བྲག་ལས་འཕྱོ་བའི་རྦབ་ཆུ་དྭངས་མོ་མདུན་ལ་
291



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བཞུད། །
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ཐང་ཡིད་ལ་་་
དྲན། །
ལུས་ཕྲ་མཛའ་མོས་འབྲི་མོ་འཇོ་ཞིང་དཀར་གསུམ་སྐྱེམས་ཀྱི་མཆོད་ཁ་
འཕེན། །
སྦྲ་ནག་ཐབ་ཀའི་མེ་ལྕེའི་ཁྲོད་ནས་དུ་བ་ལྷོག་ལྷོག་མཁའ་ལ་འཕུར། །
ཞིམ་བརྒྱའི་ ཤ་མར་ཐུད་ཀྱི་བྲོ་བས་མ་བོས་མགྲོན་པོའི་ སེམས་ ད་་་་
བཀུག།
བདག་ནི་རྒྱང་རིང་ས་མཐར་གནས་ཀྱང་ ཕ་ཡུལ་རྩྭ་ཐང་ཡིད་་་་་
དྲན། །
སྟོད་ན་རྫ་དང་བྲག་གིས་བསྐོར་ཞིང་རི་དྭགས་ཕོ་མོ་ཁྱུ་ཚོགས་རྒྱུ། །
བར་དུ་ན་བུན་སྨིག་རྒྱུའི་ཁྲོད་ན་གཞན་གསོས་བུ་མོའི་གླུ་གཞས་་་་
ཀྱིས། །
ཕ་ཡུལ་འདི་ཡི་དགེ་མཚན་བརྗོད་ཅིང་འཕུར་ལྡིང་གར་གྱིས་མཁའ་ལ་
རྩེན། །
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ཐང་ཡིད་ལ་་་
དྲན། །
དབྱར་སྐྱེས་སྔོན་མོའི་སྒྲ་དབྱངས་ཁྲོད་ནས་སིམ་སིམ་སྦྲང་ཆར་གནས་
292



སྙན་ངག - བདག་གི་རྩྭ་ཐང་།
འདིར་བབས། །
དབང་པོའི་གཞུ་རིས་མཚམས་མེད་བཀྲ་ཞིང་དགོང་ཀའི་ཉི་གཞོན་
དམར་པོ་ཡིས། །
བེའུ་རྫི་བྱིས་པའི་སེམས་པ་ཕྲ་མོར་སྐྱིད་ཀྱི་ལང་ཚོ་ཤར་བར་བརྩོན། །
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ཐང་བར་མེད་
དྲན། །
གནས་འདིར་གཞོན་ནུ་ཕོ་མོ་མང་པོ་འདོ་རིགས་རྟ་ཕོའི་བང་གིས་
རྩེན། །
གླུ་ལེན་གར་གྱིས་དུས་ཆེན་མང་པོ་རོལ་རྩེད་བྱེད་པའི་འདུ་འགོད་
ནི། །
ལྷ་ཡི་གར་མཁན་སྟོང་ཕྲག་སླེབས་པ་ཡིན་ནམ་བདག་ཡིད་འཕྱང་མོ་
ཉུག །
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ཐང་བར་མེད་
དྲན། །
དྲིན་ཆེན་ཕ་མའི་གནས་ཡུལ་རྩྭ་ཐང་འདི་ལ་བུ་ཕྲུག་བདག་རྣམས་
དུངས། །
འདི་ན་གཉེན་ཉེ་སྤུན་ཟླ་མང་པོས་རྩྭ་ཡི་ཆེད་ལ་རང་སྲོག་ཤོར། །
བོད་མིའི་ནང་ཁུལ་མི་ཤི་རྟ་རྨས་བྱུང་ཚེ་བདག་ཡིད་སེམས་པ་་་་་
འཚབ། །
293



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བདག་ནི་རྒྱང་རིང་ས་མཐར་གནས་ཀྱང་ཕ་ཡུལ་རྩྭ་ ཐང་བར་མེད་
དྲན། །
མཐུན་སྒྲིལ་མཛའ་བརྩེའི་བལ་ཐིག་དཀར་པོ་དུག་གསུམ་རལ་གྲིས་
གཏུབ་བྱས་ནས། །
ཁྱོད་ཐུབ་ང་རྒྱལ་ཀི་སྲོའི་ངར་སྐད་གནམ་ས་གཡོ་བའི་ཚུལ་བྱས་ན། །
རྗེས་ལུས་རྣམ་པ་མངོན་སུམ་མཐོང་བའི་བདག་ཡིད་སེམས་པ་ལྷག་
པར་སྐྱོ། །
1994ལོའི«གངས་ལྗོངས་རིག་གནས》དེབ་བཞི་པ་ལས་བདམས།
294



སྙན་ངག • ཨ་མ་དྲན་གླུ།
ཨ་མ་དྲན་གླུ།
འཇམ་དབྱངས་རྒྱ་མཚོ།
མཛེས་པའི་འཇིག་རྟེན་འདི་རུ། །
དགའ་བའི་མེ་ཏོག་བཞད་ཀྱང་། །
རྨ་འགྲམ་ནོར་བུའི་གླིང་ནས། །
དྲིན་ཆེན་ཨ་མ་དྲན་སོང་། །
ཡངས་པའི་མཁའ་དབྱིངས་འདི་རུ། །
རྒྱུ་སྐར་སྣ་ཚོགས་འཛོམས་ཀྱང་། །
གྲོགས་མེད་བུ་ཕྲུག་ང་ཡིས། །
དྲན་བྱུང་རྒྱང་རིང་ཨ་མ། །
ལོ་དང་ཟླ་བའི་མཚམས་ན། །
སེམས་དང་བསམ་པའི་སྟེང་ན། །
འདོར་མེད་ཨ་མའི་བརྩེ་བ། །
ཡིད་ལ་ཡང་ཡང་དྲན་བྱུང་། །
295



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྒྱང་རིང་རྨ་ཆུའི་འགྲམ་ནས། །
འགྱུར་མེད་སྙིང་ཆུང་བར་གྱི། །
དུང་བའི་དམ་བཅའ་ཧྲིལ་བོ། །
ཨ་མའི་ཕྱོགས་སུ་བཞད་འདུག།
སྐྱོ་སེམས་རྡོ་ལ་བརྐོས་པས། ། །
མིག་ཆུ་པང་དུ་ལྷུང་ཐལ། །
སྡུག་གི་མཚོ་མོའི་ནང་ན། །
ཨ་མའི་ཞལ་རས་གསལ་ལེ། །
རྨ་ཁུགས་གཉིས་པའི་འགྲམ་གྱི། །
ནགས་ཚལ་སྟུག་པོའི་གསེབ་ནས། །
ཁུ་ལོ་གྲགས་ཐེངས་རེ་ལ། །
ཨ་མའི་གསུང་སྙན་དྲན་བྱུང༌། །
སློབ་གྲྭའི་ར་སྐོར་ནང་དུ། །
དགོད་སྒྲ་ལྷན་དུ་འཁྱིལ་ཡང་། །
མིག་ཟུང་རྒྱང་ལ་འཐེན་ནས། །
ཨ་མའི་བྱམས་བརྩེ་དྲན་བྱུང་། །
296



སྙན་ངག • གཞེན་སྐུལ་གྱི་ཐ་ཚིག
གཞེན་སྐུལ་གྱི་ཐ་ཚིག
གཞན་དོན་རྒྱ་མཚོ།
འཁོར་ཚོགས་ཀྱི་ཁྲི་ལ་སྲིད་འབྱོར་གྱིས་འགྱིངས་པའི། །
སྙིགས་དུས་ཀྱི་སྐྱེ་སྤྲུལ་ཐུགས་བསམ་རེ་བཞེས་དང་། །
དོན་གཉིས་ཀྱི་འབྲས་བཟང་བསྟན་འགྲོ་ལ་སྨན་པའི། །
བཤད་སྒྲུབ་ཀྱི་མཛད་འཕྲིན་ག་ཚོད་ཅིག་རྒྱུས་ཡོད། །
མདོ་རྒྱུད་ཀྱི་གཞུང་ལ་ཐོས་བསམ་གྱིས་ལྷོད་པའི། །
རང་རློམ་གྱི་སྐོར་ཚོགས་མནོ་བསམ་རེ་ཐོངས་དང༌། །
སོ་སོ་ཡི་གྲུབ་མཐའ་ཕྱོགས་འཛིན་གྱིས་བསླད་ན། །
ཚད་མེད་ཀྱི་ཉེས་པ་ཇི་འདྲ་ཞིག་བསགས་འོང་། །
རོང་འབྲོག་གི་ཁྱིམ་སྒོར་ཐོབ་འདོད་ཀྱིས་ཉུལ་བའི། །
གྲོང་ཆོག་གི་མཁན་པོ་མནོ་བསམ་རེ་ཐོངས་དང་། །
ངུར་སྨིག་གི་མནབ་བཟའ་གཏན་འདུན་དུ་བཞེས་པའི། །
དོན་སྒོ་དེ་འཁྱོངས་སླད་འཆད་རྩོད་ལ་བརྩོན་ནམ། །།
ཟླ་མཇུག་གི་ཕོགས་སྐལ་ཆད་མེད་ལ་རེ་བའི། །
297



-
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆང་རྐྱལ་གྱི་དགེ་རྒན་མནོ་བསམ་རེ་ཐོངས་དང༌། །
མ་འོངས་པའི་བདག་པོ་སྣོད་ལྡན་གྱི་སློབ་མར། །
མི་རིགས་ཀྱི་སློབ་གསོ་ཅི་ཙམ་ཞིག་བསྩལ་ཡོད། །
རྣམ་གཡེང་གི་མཛེས་མའི་རྩེ་དགའ་ལ་ཆགས་པའི། །
མདོ་མེད་ཀྱི་སློབ་བུ་མནོ་བསམ་རེ་ཐོངས་དང༌། །
རྣམ་དཔྱོད་ཀྱི་མདའ་རྩེ་སྦྱང་བྱ་ལ་གཏད་ནས། །
གུས་རྟག་གི་བརྩོན་པ་ལྷོད་མེད་དུ་བསྟེན་ནམ། །
འདུ་ཚོགས་ཀྱི་ཀློང་ནས་ཁེ་ཕོགས་ལ་འབད་པའི། །
ཁྲེལ་མེད་ཀྱི་ཚོང་བ་མནོ་བསམ་རེ་ཐོངས་དང་། །
ཡབ་མེས་ཀྱི་སྙིང་ནོར་རིན་བྲལ་གྱི་རྫས་མཆོག།
ཕྱི་རྒྱལ་ལ་དྲངས་པའི་ནག་ཉེས་ཤིག་ཆེ་འམ། །
འབྱོར་ལྡན་གྱི་ནོར་ལ་ཧམ་པ་རང་ལངས་པའི། །
རྒན་རྒོན་གྱི་ཚོགས་དག་མནོ་བསམ་རེ་ཐོངས་དང༌། །
རྨོངས་ཞེན་གྱི་སྲོལ་རྙིང་མཁྲེགས་འཛིན་གྱིས་བསྡམས་ཏེ། །
གཅེས་ཕྲུག་ཚོའི་མདུན་ལམ་རང་དབང་ཞིག་བྱིན་ནམ། །
ཟང་ཟིང་གི་ཁྲོད་ན་མགོ་བོ་རང་རྨོངས་པའི། །
མ་རབས་ཀྱི་གཞོན་སྐྱེས་མནོ་བསམ་རེ་ཐོངས་དང་། །
298



སྙན་ངག • གཞེན་སྐུལ་གྱི་ཐ་ཚིག
རྒྱལ་སྐུག་གི་ཁ་ནས་འཁྲུག་རྩོད་ཀྱིས་ཕམ་སྟེ། །
གཞན་རྒྱུ་ལ་བསྲིངས་པའི་རྐུན་ལག་དེ་རིང་ངམ། །
གནག་ཕྱུགས་ཀྱི་རྗེས་ན་འུར་ཆ་ལ་འཇུས་པའི། །
འབྲོག་ཐང་གི་གཞོན་ནུ་མནོ་བསམ་རེ་ཐོངས་དང༌། །
མི་ཚེ་ཡི་འཇོན་ཐང་རི་ལུང་ལ་བསྟིམས་ནས། །
རང་ཉིད་ཀྱི་འཚོ་བ་སྐྱོ་སྡུག་གིས་ཟད་དམ། །
མུ་མེད་ཀྱི་ཞིང་ཁར་ཐོང་བཤོལ་ལ་འབྱར་བའི། །
རོང་ཕྲུག་གི་བུ་མོ་མནོ་བསམ་རེ་ཐོངས་དང་། །
ཤེས་རིག་གི་ཞིང་ནས་ཡོན་ཏན་གྱི་དོ་ཤལ། །
ཡིད་འོང་གི་ལང་ཚོར་མཛེས་རྒྱན་དུ་སྤུས་སམ། །
མངོན་ཤེས་ཀྱི་རྫུ་འཕྲུལ་ལྡན་ཁུལ་རང་བྱེད་པའི། །
དུས་ངན་གྱི་གྲུབ་རྫུན་མནོ་བསམ་རེ་ཐོངས་དང༌། །
རང་བདེ་ཡི་དོན་དུ་གཡོ་ཟོལ་གྱི་སྒྱུ་མས། །
དད་ལྡན་གྱི་ཡོན་བདག་ག་ཚོད་ཅིག་བསླུས་སོང་། །
གསོ་རིག་གི་གཙུག་ལག་སྦྱངས་བརྩོན་གྱིས་དབེན་པའི། །
གསོ་དཔྱད་པར་རློམ་མཁན་མནོ་བསམ་རེ་ཐོངས་དང་། །
གསོ་སྐྱོང་གི་ཉམས་མྱོང་ངེས་ཅན་ཞིག་མེད་པར། །
299



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གསོ་བཅོས་ཀྱི་ལག་ལེན་ག་འདྲ་ཞིག་བྱས་སམ། །
དམངས་གཙོ་ཡི་ལྟ་བ་རྒྱང་རིང་དུ་དོར་བའི། །
དམངས་ཚོགས་ཀྱི་དཔོན་ངན་མནོ་བསམ་རེ་ཐོངས་དང་། །
དམངས་དོན་གྱི་བྱ་ལས་སྣང་མེད་དུ་བཞག་སྟེ། །
དམངས་རྒྱུ་ལ་རྔམ་ཟ་ཅི་ཙམ་ཞིག་སྤྱད་མྱོང༌། །
སྤྱི་ཚོགས་ཀྱི་ཐོབ་ཐང་རེག་ཙམ་ལ་མོས་པའི། །
ལས་བྱེད་ཀྱི་རིགས་མཐུན་མནོ་བསམ་རེ་ཐོངས་དང་། །
སྤྱི་དོན་གྱི་བྱ་བཞག་ངན་ངོན་གྱིས་འཕུལ་ཞོར། །
རང་ཁྱིམ་གྱི་ཕྱོགས་ལ་ཇི་འདྲ་ཞིག་འབད་ཨང་། །
300



སྙན་ངག - བདེན་དོན་འཚོལ་བའི་ལྷ་མོ།
བདེན་དོན་འཚོལ་བའི་ལྷ་མོ།
འཇིགས་མེད།
བདེན་དོན་ཐུགས་ལ་མངའ་བ་གངས་དཀར་གྱི་ལྷ་མོ། །
བདེན་པའི་དབྱིངས་སུ་ཡལ་བའི་ངང་ཚུལ་དེ་མཐོང་ན། །
བདེན་དྲང་ལམ་གྱིས་བཞེངས་པའི་རྣམ་དག་གི་ཞིང་ལ། །
བདེན་མེད་ཕ་ས་འདི་ནས་ང་རང་ཡང་ཆས་སྙམ། །
འདོད་སྲེད་ཆགས་པའི་སྒྱུ་མའི་བཙོན་ར་འདིའི་ནང་ན། །
གཏན་བདེ་ཐོབ་པ་ནམ་མཁའི་མེ་ཏོག་དང་མཚུངས་ཀྱང༌། །
རེ་ཞིག་འཆར་རྟོག་སེམས་ཀྱི་རྨི་ལམ་ལ་ཆགས་ནས། །
བདེན་འཛིན་ལོག་རྟོག་འདི་ལས་ཐར་འདོད་ཅིག་མ་སྐྱེས། །
ཕྲ་ཞིབ་རྣམ་པར་དཔྱོད་པའི་ཤེས་རབ་དེ་དབེན་ཀྱང་། །
སྐབས་འགར་མཐོང་ཐོས་དྲན་པའི་གོམས་ཤུགས་ཀྱི་དབང་གིས། །
དོན་མེད་བློ་ལ་དཔག་ཀྱང་འདོར་ཐབས་དེ་མེད་པས། །
མི་ཚེའི་ཕྱེད་ཀ་དམ་པའི་ལྷ་ཆོས་དང་འགལ་སོང༌། །
301



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཀ་ཕྲེང་ཚིག་གི་མེ་སྟག
མཁར་བྱམས་རྒྱལ།
ཀྭ་ཡེ་གསོན་དང་རབ་དཀར་ཡིད་འོང་གི་སེང་ཕྲུག།
ཁ་བའི་ལྗོངས་འདིར་རྩེན་པ་དོན་ལྡན་ཞིག་བྱེད་ན། །
ག་ནས་བསྡད་ཀྱང་རང་རིགས་མེས་པོ་ཡི་སྲོལ་བཟང་། །
ང་ཁྱོད་མེད་པར་སྙིང་གི་ཐིག་ལེ་རུ་ཟུངས་ཤིག།
ཅ་རིལ་བསྐུམ་འདྲ་མ་མཛད་སྙིང་སྡུག་གི་སྟག་ཕྲུག།
ཆ་ལུགས་ཐུན་མོང་མིན་པ་ཁྱད་ཆོས་རང་ལགས་པས། །
ཇ་ཆང་འདོད་ཡོན་གཏམ་གྱི་གོམ་ཁ་དེ་བསྒྱུར་ལ། །
ཉ་མོ་ཆུ་ལ་འཁྱུག་འདྲའི་རྣམ་འགྱུར་རེ་སྟོན་ཡ། །
ཏ་ལའི་འདབ་ལྟར་གཤོག་ཡངས་མཛེས་མ་ཡི་ཁྱུང་ཕྲུག།
ཐ་མལ་སྤྱོད་ངན་དོང་གི་དགུ་ཞབས་སུ་འཕངས་ནས། །
ད་ལྟའི་དུས་འདིར་ཕན་པའི་དོན་བཟང་རེ་སྒྲུབ་ན། །
ན་ཀྲའི་གྲོང་ཁྱེར་འཛུམ་པ་ཆོས་ཉིད་རང་ཡིན་ནོ། །
པ་ཊུ་མཁས་པས་ལེགས་བསྐྱངས་གཟུར་གནས་ཀྱི་གཡུ་འབྲུག། །
ཕ་རོལ་རྒོལ་བའི་ལོག་རྟོག་རྨེག་མེད་དུ་བཅོམ་ནས། །
བ་མཆོག་སྟོང་གི་འོ་མ་ལྷུག་ལྷུག་ཏུ་འཇོ་བའི། །
མ་སེམས་བུ་ལ་འཁྲེང་བའི་རྣམ་ཐར་ལ་འཇུས་ཡ། །
302



སྙན་ངག • ཀ་ཕྲེང་ཚིག་གི་མེ་སྟག་
ཙ་རིའི་ཞིང་ཁམས་འདི་ཡི་རྩལ་ལྡན་གྱི་གླག་ཕྲུག།
ཚ་གྲང་རྣོན་པོ་གྲོགས་ཀྱི་དྭངས་མ་རུ་བསུས་ནས། །
ཛ་ཞེས་བསྐུལ་བ་སྙིང་གི་གསལ་འདེབས་སུ་གོ་ན། །
ཝ་སྐྱེས་སྙིང་ལ་གཟན་པའི་གཤོག་འགྱུར་རེ་རྒྱོབ་ཡ།
ཞ་ཉེ་མ་ལགས་སྡེར་སེན་རྣོ་བ་ཡི་དོམ་ཕྲུག།
ཟ་འོག་དར་གྱི་རི་མོའི་མིག་འཁྲུལ་དེར་མ་ཆགས། །
འ་ཅག་གངས་རིའི་མེ་ཏོག་བཞད་པ་ཡི་གླིང་ན། །
ཡ་མཚན་སྲིད་པའི་ཕྱག་རྒྱ་མཁའ་དབྱིངས་སུ་འཕུར་རོ། །
རྭ་རྩེ་མདུང་ལས་རྣོ་བའི་བརྗིད་ལྡན་གྱི་འབྲོང་ཕྲུག།
ལ་མགོའི་ཁ་བ་གནམ་ལྟར་མཆོད་པ་རང་མ་འབུལ། །
ཤ་ཚའི་གཏམ་སྙན་སྙིང་གི་བུ་ག་རུ་བཅུག་ནས། །
ས་འཛིན་དགའ་མའི་དྲིན་ལན་བཟང་པོ་ཞིག་འཇོལ་ཡ། །
ཧ་ཧ་མེད་ཀྱང་ཧ་ཅང་དོན་ལྡན་གྱི་འཕྲིན་འདི། །
ཨ་མའི་བུ་ཆུང་རྣམས་ལ་འཚམས་སྐྱེས་སུ་ཕུལ་ལོ། །
303



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ང་ཚོའི་དུར་ས།
བསམ་གཏན་རྒྱ་མཚོ།
ལྷ་བྱ་ཁུ་ལོ་ལྷོ་ཕྱོགས་ནགས་ལ་འཕུར། །
བརྩེ་ཆེན་མ་ལོ་བདེ་ལྡན་ཞིང་ལ་ཕྱིན། །
ཐམས་ཅད་སྟོང་ཞིང་ལུས་པའི་ཡུལ་གྲུ་ན། །
སྤྱང་ཚོགས་དར་མའི་དཔུང་ལ་འཇིགས་སྣང་ཆེ། །
རྩེ་ཆུ་སྔོན་མོ་མདུན་ནས་མདུན་དུ་འགྲོ། །
མེས་པོའི་རླུང་རྟ་མཁའ་ནས་མཁའ་ལ་འཕུར། །
རང་སྣང་གང་ཤར་དྲན་པའི་ཁྱོད་དང་ངས། །
མི་ཚེའི་ཐོབ་ཤོར་ཀ་ཁའི་དབྱངས་ལ་དཔར། །
གཏན་ཚིགས་རི་མོ་མཛེས་པའི་མེ་ཏོག་འཕྲེང༌། །
རིག་པའི་གཡུ་སྦྲང་དགའ་བའི་དཔྱིད་དུ་བཞད། །
ཁོ་བོའི་མྱ་ངན་འཐིབ་པའི་སེམས་ཀྱི་འཕྲིན། །
དཔྱིད་འགོའི་མཛེས་ལྗོངས་ཤིག་ལ་ཤུགས་ཀྱིས་གྱེར། །
ཕ་ལོའི་ཞེ་འདོད་གངས་ཅན་བོད་ལ་སྦར། །
304



སྙན་ངག • ང་ཚོའི་དུར་ས།
ཕ་ཡི་ལ་རྒྱ་རྩེ་གཞུང་ས་ལ་བྲིས། །
དུས་རབས་ཉེར་གཅིག་ཤར་བའི་དག་ཞིང་འདི། །
ང་ཚོའི་ཞབས་རྗེས་འཇོག་པའི་དུར་ས་ཡིན། །
305



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྟོན་རླུང་ལྡང་བྱུང་།
ཆོས་རྒྱ་མཚོ།
སྲིང་ཆུང་ཚོ་གནས་ལ་མ་འགྲོ།
གནས་ཡུལ་ནི་ཆར་འདམ་དང་ལས་དབང་སྡེབ་ས་ཡིན།
གནས་ཡུལ་ནི་ལང་ཚོ་ལ་ཆགས་རུལ་ཐེབས་ས་ཡིན།།
ཡུལ་དེ་ན་སྐྱོ་ངལ་གྱི་རླུང་བུ་ལྡང་། །
སྦྲ་ནག་པོའི་ཆོན་ཐག་ལས་བཞུར་བའི་དཀའ་སྡུག་གི་ཁྲག་དྲོན་
འཕྱོ་ཨང་།
དེ་བས་ཕྱི་མིག་ལྟོས་དང་།
ཕ་ཡུལ་གྱི་མཁའ་དབྱིངས་ན་ལྡང་བའི་སྤྲིན་དཀར་ཕུང་པོ།
བྱམས་ལྡན་ཨ་ཕའི་སྐྲ་ལོ་རེད། །
ནེའུ་གསིང་ན་ལྷུང་ལྷུང་དུ་འབབ་པའི་ཆུ་ཕྲན་སྔོན་མོ།
ཨ་མའི་མིག་ཆུའི་རྫོངས་པ་རེད།
གཤོག་ཟུང་མཁའ་རུ་བརྐྱངས་པའི་བྱིའུ་ཁྱུ་རེ་རེ།
ཨ་མས་ཁྱོད་ལ་བཏང་བའི་སེམས་འཕྲིན་རེད།
སྲིང་ཆུང་ཚོ་གནས་ལ་མ་འགྲོ།
གནས་ཡུལ་ན་ཁྱེད་ལ་དྭངས་གཙང་གི་སེམས་པ་མེད།
གནས་ཡུལ་གྱི་འཚོ་བ་བསླུ་བྲིད་ཀྱི་གཡབ་མོ་རེད།
306



སྙང་ངག • སྟོན་རླུང་ལྡང་བྱུང་།
མཛེས་ལྗོངས་ཤོར་བའི་ལོ་ཟླ་རེ་རེ། ་་
ཁྱོད་ཀྱི་མྱ་ངན་མི་ཚེའི་དཔྱངས་ཐག་ཡིན། ་
མཚར་སྡུག་གི་ལང་ཚོ་དབེན་ཐང་ན་བཞུར་བའི་ཁ་བ་དཀར་པོའི་
མཆོད་ཀོང་རེ་རེ། །
ལས་དབང་གི་སྡོམ་ཚིག་ལ་རུལ་དྲི་འཐུལ་བའི་སྐྱེམས་ཆང་ཕོར་
གང་། །
དེ་བས་ཕྱི་མིག་ལྟོས་དང་།
ཕ་ཡུལ་གྱི་སྤང་ལྗོངས་ན་རང་དབང་གི་མགོ་ལྕོག་ལྡེམ་པའི་ཆུ་སྐྱེས་
ལང་ཚོ། །
མིང་སྲིང་ཚོས་ཁྱོད་ལ་བཞག་པའི་ཕྱག་བརྡ་རེད། །
དྲུག་འགྱུར་སྙན་འཇེབས་གྲོལ་བའི་ཁུ་ལོའི་གསུང་སྐད་རེ་རེ།
མིང་སྲིང་ཚོས་ཁྱོད་ལ་ཕུལ་བའི་དུང་སེམས་ཀྱི་སྐུལ་མ་རེད།
སྲིང་ཆུང་ཚོ་གནས་ལ་མ་འགྲོ།
གནས་ཡུལ་ནི་མི་ཁ་དང་ནང་འཁྲུག་གི་གཡུལ་ས་རེད།
གནས་ཡུལ་ན་བྱ་རྒོད་དང་དུར་ཐང་གི་ཇག་པའི་རུ་དཔུང་རྒོད།
ཕྱོགས་ལྷུང་དང་རྐན་སྒྲའང་ན་བུན་གྱི་གྲོང་ཚོ་བཞིན།
དེ་བས་ཕྱི་མིག་ལྟོས་དང་།
གསེར་མདོག་གི་གཟི་འོད་འཕྲོ་བའི་ལག་རྡང་དང་ཁྱོད་ལ་འཁྲེང་
བའི་བཞིན་རས་ཡོད།
སྙན་འགྱུར་ཡིད་དབང་འཕྲོག་པའི་ཀ་མད་སུམ་ཅུའི་དུང་ཤ་ཡོད།
སྐྱེམས་ཆང་ཕོར་བ་གང་ཉི་ཟླའི་ཞིང་ཁམས་དེར་མཆོད་དང༌། །
307



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དེ་ན་ཁྱོད་ཀྱི་ཕུགས་འདུན་གྱི་གོ་ལ་དཀར་པོ་འོད་དུ་འཚེར།
གནས་ལ་མ་འགྲོ། སྲིང་ཆུང་ཚོ།
308



སྙན་ངག • སྟོན་ཟླ་དགུ་པའི་བསམ་གཞིགས།
སྟོན་ཟླ་དགུ་པའི་བསམ་གཞིགས།
འཇམ་དབྱངས་ཐབས་མཁས།
ཁ་བ་མར་མར་བབས་པས་ས་གཞི་གཡོགས། ། །
དུ་སྨུག་བན་བུན་འཐིབས་པས་ལ་ལུང་བསྒྲིབས། །
གྲིབ་གཟུགས་རིང་མོར་འགྲོགས་པའི་ཁེར་རྐྱང་ང་། །
ས་མཐའི་འཁྱག་རླུང་ཁྲོད་ན་སྐྱོ་ཞིང་སྡུག།
སྟོན་མཚན་རིང་མོའི་སྐར་ཚོགས་གྲང་ཞིང་འདར། །
མི་ཚོགས་གཉིད་དུ་ཡུར་བས་ལྷིང་ཞིང་འཇགས། །
ཁྱོད་དང་ང་ཡི་བར་ཐག་ཆེས་རིང་བས། །
སྐྱིད་པའི་རྨི་ལམ་སྤྱོད་པའི་གོ་སྐབས་དབེན། །
མགྲོན་སྐྱེལ་འཁོར་ལོས་འབོད་བརྡ་ཐེངས་རེ་བཏང་། །
ཞོགས་རླུང་བསིལ་མོས་སྐྲ་ལོ་ཡང་རེ་བྱིལ། །
དར་ལྕོག་བཞིན་དུ་གཡོ་བའི་སེམས་པ་འདི། །
ཕ་ཡུལ་རྒྱང་དུ་བཞག་པས་སྟོང་སིང་སིང་། །
ལྷད་མེད་ཟླ་བ་དཀར་པོའི་སྣང་འོག་ནས། །
309



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཐུང་ལ་རིང་བའི་ལོ་ཟླ་གྲངས་ཀྱིས་གཞལ། །
ཁང་མིག་ཆུང་ཆུང་ཞིག་གི་ཟུར་ཁུགས་ནས། །
རེ་ཞིང་སྒུག་པའི་མིག་ཟུང་མཆི་མས་བརླན། །
སྟོན་གྱི་ལོ་མ་ངེས་མེད་ཕྱོགས་སུ་འཐོར། །
འདས་སོང་བྱ་བཞག་དབང་མེད་ཡིད་ལ་འཁོར། །
ལ་ལུང་འབུམ་གྱི་ཕར་ན་གནས་པའི་མ། །
དེ་རིང་བསམ་ན་མིག་ཆུའི་གཞི་མ་ཉིད། །
ཆེན་པོ་སྡེ་ནས་སྒོ་ཁྱིས་སྐད་ཅིག་སྒྲོག།
ནུབ་རིའི་རྩེ་ནས་ཉི་མ་བཞུད་ལ་བྲེལ། །
ཁྲུང་ཁྲུང་ཚང་མལ་སྙེག་པའི་ངང་ཚུལ་འདིས། །
བབ་ཆགས་སེམས་ཀྱི་ལྷིང་འཇགས་གཞི་ནས་དཀྲོགས། །
31 O



སྙན་ངག • ཨ་མའི་བུ་རྣམས་ལ་ཕུལ་བ།
ཨ་མའི་བུ་རྣམས་ལ་ཕུལ་བ།
རྟ་མགྲིན་ཚེ་རིང་།
ཀ་བ་གདུང་ལྕམ་མེད་པའི་སློབ་ཁང་གི་ནང་ན། །
ཁ་ངོ་ཡང་ཡང་བཀྲུ་བའི་རྣམ་གཡེང་གི་གྲོགས་པོ། །
ག་ལེར་ནམ་རྒྱུན་ལུས་སེམས་རྒྱ་ཡན་དུ་བཏང་བས། །
ང་ཡིས་སེམས་ནས་མི་བཟོད་སྙིང་རླུང་ཞིག་ལྡང་བྱུང་། །
ཅ་ཅོ་འདུ་འཛིའི་ཁྲོད་ནས་གྲོགས་ངན་དང་འཕྲད་པས། །
ཆ་ལུགས་བོད་མིའི་སྲོལ་བཟང་རོང་ཤུགས་ཀྱིས་དོར་ཏེ། །
ཇ་ཆང་ཟས་རིགས་ལོངས་སུ་བག་མེད་དུ་སྤྱོད་པ། །
ཉ་མོ་ཆུ་ལ་རོལ་འདྲའི་ངང་ཚུལ་ལ་ལྟོས་དང༌། །
ཏ་ཀུན་ལག་ཏུ་ཐོགས་པའི་ཕ་རྒན་གྱི་བསླབ་བྱ། །
ཐ་ཤལ་བུ་ཆུང་སེམས་སུ་ཏིལ་འབྲུ་ཙམ་མི་འདུག།
ད་དུང་གྲོགས་ངན་དག་གི་འཆལ་གཏམ་ལ་ཉན་བཞིན། །
ན་ཚོད་ཉི་ཤུའི་ལང་ཚོ་དོན་མེད་དུ་ཟད་སོང་། །
པ་ཏྲའི་དབྱིབས་ལྟར་འཁྱིལ་བའི་སྲང་ལམ་གྱི་ཁྲོད་ནས། །
ཕ་སྐད་གཞན་སྐད་བསྲེས་མའི་ཉོག་གཏམ་རེ་གླེང་བཞིན། །
བ་ནེ་བུན་ནེ་མི་ཚེ་སྟོང་ཟད་དུ་བཏང་ནས། །
མ་རིག་མུན་པར་འཐོམས་ཀྱང་དངངས་སེམས་ཤིག་མི་འདུག།
311



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཙ་ཙུར་ཅོང་གི་སྒྲ་ཞིག་ཐོས་པ་དང་ལྷན་ཅིག།
ཚ་གྲང་སྡུག་ལ་གོམས་གཤིས་བརྩོན་ལྡན་གྱི་གྲོགས་འགའ། །
ཛ་ལང་སྤྱོད་པ་དོར་ཏེ་ཤེས་བྱ་ཡི་མཚོ་མོར། །
ཝ་སྐྱེས་གྲོགས་དག་བཅུག་པའི་སྐལ་བ་ཞིག་ལྡན་བྱུང༌། །
ཞྭ་ལྟར་བཀུར་འོས་སློབ་དཔོན་དམ་པ་ཡི་ཞལ་གསུང་། །
ཟ་ངེ་ཟིང་ངེར་མི་འཆོར་རང་སེམས་ལ་བཅངས་ནས། །
འ་ཅག་མི་རིགས་དར་རྒྱས་ལས་དོན་ལ་འབད་ཞོར། །
ཡ་མཚན་ཚན་རིག་དགའ་མ་རང་ཡུལ་དུ་བསུ་དགོས། །
ར་རིའི་དྲི་བྲལ་དྭངས་གཙང་ལུས་སེམས་ཀྱི་ནོར་བུ། །
ལ་ལུང་རྒྱལ་ཁམས་དོན་ལ་ཕངས་མེད་དུ་སྦྱིན་ཏེ། །
ཤ་ཁྲག་གདོས་བཅས་ལུས་རྟེན་འཇིག་རག་གི་བར་དུ། །
ས་མཐོའི་ཡུལ་འདིའི་དར་རྒྱས་ལས་དོན་ལ་འབོད་ཅིག།
ཧ་ཅང་མི་མཛེས་རྩུབ་སྤྱོད་ངན་གཤིས་དག་དོར་ཏེ། །
ཨ་མའི་བུ་རྣམས་རིག་པའི་གནས་ཀུན་ལ་སྦྱོངས་ཤིག།
312



སྙན་ངག • རྗེས་དྲན་
-
--
-
-
རྗེས་དྲན།
བཤད་སྒྲུབ་རྒྱ་མཚོ།
འཇིགས་མེད་མཁྱེན་རབ་འོད་བརྒྱའི་སྣང་བ་ཡིས། །
ལུང་རྟོགས་བསྟན་པའི་པད་ཚལ་རྒྱས་མཛད་པ། །
སྨྲ་བའི་དབང་ཕྱུག་ཉི་མ་འཇམ་པའི་དབྱངས། །
དུས་ཀུན་མི་འབྲལ་སྤྱི་གཙུག་རྒྱན་དུ་བཞུགས། །
གང་གི་གསང་གསུམ་ཡོན་ཏན་ཆ་ཙམ་ཞིག།
བླུན་རྨོངས་བདག་ལྟས་བརྗོད་པར་མི་ནུས་མོད། །
འོན་ཀྱང་དྲན་པའི་མེ་ལྕེས་ཡིད་གདུང་སྟེ། །
སྙིང་ཆུ་ཁོལ་བས་མ་བཟོད་སྨྲེ་ངག་གྱེར། །
རབ་དཀར་ཀེ་ལ་ཤ་རིས་ཡོངས་བསྐོར་པའི། །
སྡེ་བཞིས་ཕྱུག་པའི་ནོར་འཛིན་ལྟེ་བ་རུ། །
རྒྱལ་སྲས་དཔའ་བོ་ཁྱེའུའི་རྣམ་རོལ་ཏུ། ། །
ངོ་མཚར་ལྟས་བཅས་བལྟམས་པ་བསྟན་འགྲོའི་དཔལ། །
གཞོན་ནུ་ཉིད་ནས་ཞི་དུལ་བག་ཡོད་སྒོས། །
313



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བསམ་སྦྱོར་རྣམ་དག་པད་དཀར་ལྗོན་བཟང་རྩེར། །
བཤེས་གཉེན་རྟ་བདུན་དབང་པོ་གུས་བསྟེན་པས། །
ལེགས་ཚོགས་སྒོ་བརྒྱའི་འདབ་སྟོང་རྣམ་པར་གྲོལ། །
་་
མདོ་རྒྱུད་རིག་གཞུང་དྭངས་གཙང་གངྒཱའི་རྒྱུན། །
བྱིས་བློའི་ཧུབ་ཀྱིས་ཆོག་ཤེས་མི་བསྟེན་པར། །
མི་ལྡོག་བརྩོན་པ་ཛ་ཧུའི་དབུགས་རྒྱུན་གྱིས། །
ཡོངས་སུ་རྔུབ་མཁས་བླ་མ་ཁྱོད་ལས་གཞན། །
མཁྱེན་བརྩེ་ཆུ་འཛིན་འཁྲིགས་པའི་གུར་ཁང་ལས། །
དབང་ལུང་མན་ངག་སྦྲང་ཆར་བསིལ་མའི་ཆར། །
སྐལ་ལྡན་གདུལ་བྱའི་འཛིན་མར་ཕབ་པ་ཡིས། །
ཐར་འདོད་མྱུ་གུ་འབུས་པ་བགྲང་ལས་འདས། །
མཛེས་སྡུག་སྐུ་མཆོག་ཉི་མ་སྟོང་གི་བདག།
སཱ་ལའི་སྨན་ལྗོངས་འདི་རུ་བཞད་པ་ནས། །
འཕྲིན་ལས་འོད་སྣང་དཀར་པོའི་དགེ་མཚན་གྱིས། །
ཆོས་སྲིད་འདབ་བརྒྱ་བཞད་པ་ཉུང་ཉུང་མིན། །
གྲངས་མེད་བསྐལ་པ་དུ་མའི་སྔ་རོལ་ནས། །
རྡོ་རྗེ་ལྟ་བུའི་སྐུ་ལ་མངའ་བརྙེས་པའི། །
314



སྙན་ངག • རྗེས་དྲན། །
འགྲོ་བའི་སྒྲོན་མེ་དཔལ་ལྡན་བླ་མ་ལགས། །
གཟུགས་སྐུ་བསྡུས་ཚུལ་བསྟན་པ་ཅི་ཞིག་དགོངས། །
ན་ནིང་མགོན་ཁྱོད་བྱོན་པའི་ལམ་ཁ་ན། །
དཔྱིད་དཔལ་ལང་ཚོ་དར་བའི་དཔལ་ཡོན་བཞད། །
ད་ལོ་མགོན་ཁྱོད་བཞུད་པའི་བཤུལ་ལམ་ན། །
སྡུག་གི་འཇག་མའི་ཤུགས་གླུས་ས་སྟེང་ཁྱབ། །
སྐྲ་དཀར་རྒན་པོའི་བརྒྱད་ཅུའི་ལག་རྟེན་ཆག།
ན་ཆུང་བྱིས་པའི་རེ་བའི་དཔྱངས་ཐག་ཆད། །
དེང་རབས་གཞོན་ནུའི་སྤོབས་པའི་ལ་རྒྱ་ཞུམ། །
མགོན་ཁྱོད་གཤེགས་པའི་སྡུག་བསྔལ་ཉིན་གཅིག་མིན། །
རྒྱལ་བསྟན་པད་མོའི་མཛེས་པ་སད་ཀྱིས་བཟུང་། །
ལས་འབྲས་ལོག་པར་སྤྱོད་པ་མཚོ་ལྟར་བརྡོལ། །
ལུགས་གཉིས་ཉི་ཟླའི་འོད་སྣང་སྤྲིན་གྱིས་བསྒྲིབས། །
ཁྱེད་ཉིད་དྲན་པའི་གདུང་བ་ལན་གཅིག་མིན། །
ཞལ་བཟང་ཟླ་བའི་དཀྱིལ་འཁོར་ལས་ཐོན་པའི། །
ལེགས་བཤད་ག་བུར་བདུད་རྩིའི་རྒྱུན་བཟང་པོ། །
འཐུང་བའི་སྐལ་ལྡན་བུ་སློབ་ས་མོས་མགོར། །
315



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
སྡུག་གི་ཉི་མ་དམར་པོ་ཤར་བར་གཟིགས། །
མཁས་བཙུན་བཟང་པོའི་ཆ་ཤས་ཡོངས་རྫོགས་ཤིང་། །
འཆད་རྩོད་རྩོམ་པའི་འོད་ཟེར་འབུམ་སྤྲོ་ལ། །
བསྟན་འགྲོར་སྨན་པའི་བླ་མ་ཁྱོད་མཚུངས་པའི། །
མཆོག་སྤྲུལ་ཉི་མ་གཞོན་ནུའི་འཛུམ་ཞལ་སྟོན། །
316



སྙན་ངག • སྙན་ཚིག་དབྱངས་ཅན་མཆོད་སྤྲིན། །
་་་
སྙན་ཚིག་དབྱངས་ཅན་མཆོད་སྤྲིན།
སྦྱིན་པ་རྒྱ་མཚོ།
གྲངས་མེད་རྒྱལ་བའི་གསང་གསུམ་མེ་ཏོག་ཕོན། །
སྒྱུ་འཕྲུལ་ལྷ་མོའི་གཟུགས་སུ་ལེགས་ཤར་བ། །
མཛེས་སྡུག་ཆུ་ཤེལ་དྭངས་མའི་ལང་ཚོ་ཅན། །
མཚོ་བྱུང་སྒེག་མོ་གཏན་གྱི་གྲོགས་སུ་བསྟེན། །
སྲིད་གསུམ་མཛེས་སྡུག་ཀུན་འདུས་ཡིད་འཕྲོག་སྐུ། །
གདངས་སྙན་ཚངས་དབྱངས་ཟིལ་གནོན་འགག་མེད་གསུང༌། །
རབ་ཡངས་ལྷ་ཡི་ལམ་ལས་འགོངས་པའི་ཐུགས། །
ངོ་མཚར་གསང་གསུམ་སྐྱེ་དགུའི་རྒྱུན་དུ་འབར། །
དཀར་འཇམ་ཡིད་འོང་ཞལ་གྱི་པད་མོ་ལས། །
དཀྱུས་རིང་འདྲེན་བྱེད་ཟུར་མིག་རབ་གཡོ་ཞིང་། །
མདངས་བཟང་རབ་དམར་བིམ་པའི་མཆུ་སྒྲོས་ལས། །
ལུས་ཅན་འགྲོ་ལ་བརྩེ་བའི་འཛུམ་ཟེར་མངོན། །
བཻཌཱུར་ཞུན་མའི་ཁམས་ལས་ལེགས་གྲུབ་པའི། །
317



-
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆོས་ཀུན་སྟོན་མཛད་དལྦུ་ར་ཡི་རྒྱུད། །
འཇམ་མཉེན་ཕྱག་སོར་ལྗོན་པས་བསྐུལ་བ་ན། །
ཁམས་གསུམ་སྐྱེ་དགུ་རྨོངས་པའི་གཉིད་ལས་བསླངས། །
ཐུབ་པའི་དགོངས་དོན་ཆོས་ཕུང་བརྒྱད་ཁྲིའི་སྤྲིན། །
ཐུགས་ཀྱི་མཁའ་དབྱིངས་སྣོད་དུ་ཉེར་བཟུང་སྟེ། །
སྐལ་ལྡན་ཡིད་ཀྱི་པད་མོའི་སྐྱེད་ཚལ་དུ། །
དངོས་གྲུབ་སྤྲིན་གྱི་མེ་ཏོག་འདོད་དགུར་འཇོ། །
དུག་གསུམ་ཉོན་མོངས་ཞུགས་ཆེན་འབར་བའི་ལྕེས། །
འགྲོ་ཀུན་སྲིད་པའི་ནགས་ཀློང་ཉམ་ང་བར། །
གདུང་ཚེ་ཁྱེད་མཚན་རིགས་སྔགས་ལན་གཅིག་གིས། །
བཅིལ་བར་མ་བྱས་ཆོས་དེ་སྲིད་ན་གང་། །
དེ་ཕྱིར་རབ་དཀར་འདབ་མ་འབུམ་གྲོལ་བའི། །
རྒྱལ་ཀུན་དགོངས་བཅུད་གསུང་རབ་པད་ཚལ་དུ། །
ཀུན་ཉོན་དུག་གིས་མྱོས་པའི་གཉིས་འཐུང་ཁྱུ། ། །
དེང་འདིར་འཇུག་པའི་ཚུལ་ལ་དར་ཙམ་དགོངས། །
རྒྱལ་ཡུམ་ལྷ་མོའི་ཞབས་ཟུང་ཆུ་སྐྱེས་འདབ། །
བདེ་ཆེན་འཁོར་ལོའི་རྒྱན་དུ་ཉེར་བཀོད་དེ།
318



སྙན་ངག • སྙན་ཚིག་དབྱངས་ཅན་མཆོད་སྤྲིན།
རྣམ་དག་དད་པས་ལན་བརྒྱར་གསོལ་བ་ན། །
མ་གཡེལ་འཕགས་མས་བྱིན་རླབས་མྱུར་དུ་སྩོལ། །
དེང་ནས་སྐྱེ་བའི་ཕྲེང་བ་ཐམས་ཅད་དུ། །
རྣམ་མཁྱེན་རྒྱལ་བའི་གོ་འཕང་མ་ཐོབ་བར། །
བྱམས་ལྡན་ཁྱེད་ཀྱིས་བརྩེ་བས་རྗེས་བཟུང་སྟེ། །
རིག་བྱེད་སྙན་ཚིག་མེ་ཏོག་སྩོལ་ཅིག་ཀྱེ། །
319



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
-
མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
དམ་ཆོས་རྒྱ་མཚོ།
གཅིག
གནས་སྤྱི་གཙུག་པད་ཟླའི་སྟེང་ནས། །
དྲིན་འཁོར་མེད་རྩ་བའི་བླ་མ། །
ཐུགས་མི་འགྱུར་བརྩེ་བའི་ཀློང་ལས། །
བུ་ང་ལ་བྱིན་རླབས་གནོངས་དང་། །
སྐྱིད་འཇིག་རྟེན་འཛམ་བུའི་གླིང་གི།
བོད་ཁ་བ་ཅན་གྱི་ཡུལ་ན། །
སྙན་གྲགས་པའི་བ་དན་དཀར་པོ། །
དགུང་ཨ་སྔོན་སྲིད་ན་མཐོ་ནོ། །
ང་སྐྱེ་སའི་གཡང་སྡེ་ཕྱུག་མོ། །
སོག་སེར་པོ་ཅ་ལ་ཅན་རེད། །
ས་དགེ་བཅུ་ཚང་བའི་ཡུལ་ན། ། །
ཡུལ་གཡང་ཆགས་མར་ཁུའི་མཚོ་མོ། །
སྡེ་ཁྲ་ཁྲ་བརྗིད་རྔམ་ཅན་པོ། །
དགུང་སྐར་ཚོགས་ཐང་ལ་བབས་འདྲ། །
320



སྙན་ངག · མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
གུར་དཀར་པོ་གངས་རི་སྤུངས་འདྲ། །
སྦྲ་ནག་པོ་རྫ་རི་འགྱིངས་འདྲ། །
ཆོས་མདོ་སྔགས་བསྟན་པ་དར་ས། །
རྗེ་བླ་མའི་ཁྲི་ཁ་མཐོ་ས། །
མགོན་དགེ་བའི་བཤེས་གཉེན་འཁྲུངས་ས། །
བན་སེར་མོས་ཀུན་རིག་གསུང་ས། །
ཤི་སོང་ན་ངན་འགྲོ་མེད་ས། །
མི་རྒན་པ་ཚེ་ཐག་རིང་ས། །
གཞོན་དར་མའི་བྱ་ལས་འགྲུབ་ས། །
ཆུང་བྱིས་པ་འདབ་ལག་རྒྱས་ས། །
ཕ་ཨ་ཁུའི་སྐྱེས་ལྷ་བཙན་ས། །
སྟག་ཤ་རའི་དགྲ་ལྷ་མཐོ་ས།
སྨན་བུ་མོར་ཟས་ལྷ་འཁོར་ས། །
ཆུ་ཡན་ལག་བརྒྱད་ལྡན་འབབ་ས། །
ཟླ་བཞི་པ་ལྔ་པ་ཚེས་དུས། །
རྟ་འདོ་བའི་སྤུ་མདོག་བརྗེ་ས། །
འབྲི་མཛོ་མོའི་ནུ་ཁ་ལྷོད་ས། །
ལུག་གཡང་དཀར་བལ་ཁ་འཇམ་ས། །
བྱ་ཁུ་བྱུག་གསུང་སྙན་སྒྲོག་ས། །
བྱིའུ་འཇོལ་མོས་གླུ་དབྱངས་ལེན་ས། །
རྩྭ་རྩི་ཏོག་སྨན་ཏོག་འཁྲུངས་ས། །
321



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྤང་སེར་པོར་མེ་ཏོག་བཞད་ས། །
འབྲུག་ལྗང་ལོས་ངར་སྐད་སྒྲོག་ས། །
འཇའ་སྣ་ལྔའི་གུར་ཁང་ཕུབ་ས། །
གཉིས།
སྡེ་འདི་ཡི་གཡང་ཆགས་བཤད་ན། །
ཕྱུགས་རྣམ་གསུམ་རི་ལུང་བཀང་ཡོད། །
སྟོད་རི་འགོ་རྟ་ཡིས་གང་ནོ། །
རྟ་འདོད་བ་གཟི་མཆོང་གཏོར་འདྲ། །
བར་རི་སྐེད་ནོར་གྱིས་གང་ནོ། །
རྫ་ནག་པོར་ཆར་སྤྲིན་འཐིབས་འདྲ། །
སྨད་རི་འདབས་ལུག་གིས་གང་ནོ། །
སྤྲིན་དཀར་པོ་ས་ལ་རྒྱུ་འདྲ། ། །
ཞོ་འོ་མ་རྒྱ་མཚོ་འཁྱིལ་འཁྱིལ། །
མར་ཆུར་བ་སྤང་རི་སྤུངས་སྤུངས། །
རྒྱུ་འབྱོར་བ་སྨུག་འཛིན་བང་མཛོད། །
སྟོབས་མངའ་ཐང་ཀླུ་ཡི་ཕོ་བྲང་། །
མཚན་སྙན་གྲགས་དུང་དཀར་དབྱངས་སྙན། །
ཡུལ་མདོ་ཁམས་སྨད་དུ་གྲགས་ཆེ། །
གསུམ།
ནོར་ལོངས་སྤྱོད་འདོད་དགུའི་འབྱུང་གནས། །
བོད་མགོ་ནག་སྨོན་པའི་གཞི་མ། ། །
322



སྙན་ངག · མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ། །
སོག་སེར་པོའི་གཡང་ར་འདི་ལ། །
རྗེ་བླ་མ་སངས་རྒྱས་ཕེབས་ནོ། །
ཆོས་མདོ་སྔགས་བསྟན་པའི་སྲོག་ཤིང༌། །
བོད་གངས་ཅན་འགྲོ་བའི་སྐྱབས་མགོན། །
ལྷ་སྣང་བ་མཐའ་ཡས་ཟློས་གར། །
ཁོང་པཎ་ཆེན་ཐམས་ཅད་མཁྱེན་པས། །
ཞབས་མི་འགྱུར་གསེར་གྱི་འཁོར་ལོ། །
སོག་སེར་པོའི་ཡུལ་ལ་བཀོད་དེ། །
གསུང་འགག་མེད་ཚངས་པའི་དབྱངས་ཀྱིས། །
ཡུལ་གྲུ་བཞིར་བཀའ་སློབ་གནང་ཐལ། །
བྱང་ཤམྦྷ་ལ་ཡི་གྲོང་ནས། །
ལྷ་རིག་ལྡན་དྲག་པོའི་ཐུགས་སྲས། །
སྐུ་མི་ཡི་གར་དུ་རོལ་བ། །
རྗེ་ཀུན་མཁྱེན་འཇམ་དབྱངས་བཞད་པས། །
སོག་སེར་པོར་ཆིབས་ཁ་བསྒྱུར་ཏེ། །
ཡུལ་མི་དམངས་སྟོང་ཕྲག་དུ་མའི། །
བློ་དམ་པའི་ཆོས་ལ་སྦྱར་ཐལ། །
ཆོས་དགེ་ལྡན་བསྟན་པའི་ཉིན་བྱེད། །
བན་ཞྭ་སེར་ཡོངས་ཀྱི་མངའ་བདག།
ལྷ་འཇམ་པའི་དབྱངས་ཀྱི་རྣམ་སྤྲུལ། །
སྐུ་ངུར་སྨྲིག་གར་གྱིས་བཞེངས་པ། །
323



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྗེ་གུང་ཐང་བསྟན་པའི་དབང་ཕྱུག།
སོག་སེར་པོའི་ཡུལ་ལ་ཕེབས་ཏེ། །
དཔལ་དུས་འཁོར་དབང་ཆེན་བསྐུར་ནས། །
རྒྱུད་ཐར་པའི་ས་བོན་བསྐྲུན་ཐལ། །
སྐྱབས་དགེ་སློང་ནམ་མཁའི་སྙིང་པོ། །
སྟོད་ལྷ་སའི་ཇོ་བོའི་དོ་ཟླ། །
རྗེ་བླ་མ་ལ་ཁ་ཚང་གི།
སྐུ་འཁྲུལ་མེད་གསེར་གྱི་ཉི་མ། །
སོག་སེར་པོའི་མི་དམངས་ཡོངས་ཀྱི། །
སེམས་འགྱུར་མེད་དད་པའི་ཤུགས་ཀྱིས། །
སྟོད་རྒྱ་གར་ཤར་རིའི་ཕྲག་ནས། །
ཡུལ་འདི་ཕྱོགས་མཁའ་རུ་དྲངས་ཐལ། །
སོག་སེར་པོའི་ཡུལ་གྱི་ལྟེ་བ། །
སྡེ་ཚོ་ཧོར་མཚོ་མོའི་ཀློང་ལས། །
ཚོགས་བསོད་ནམས་འབྲས་བུ་སྨིན་ནོ། །
སྐུ་སྐྱེ་བའི་ཕྲེང་བ་ཀུན་ཏུ། །
ཐུགས་མཁྱེན་པའི་དབང་ཕྱུག་བསྙེས་པ། །
རྗེ་བླ་མ་ཚོ་འདུ་ཚང་གི།
སྐུ་ལྡེམ་ཡག་པད་དཀར་འཁྲི་ཤིང་། །
ས་སོག་ཡུལ་རྒྱུན་དུ་འཁྲུངས་ཐལ། །
ལྷ་ཐུགས་རྗེ་ཆེན་པོའི་སྤྲུལ་པ། །
324



སྙན་ངག · མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
སྐུ་དངོས་སུ་བོད་ལ་བྱོན་ནོ། །
བྱམས་སྙིང་རྗེའི་བདག་ཉིད་ཆེན་པོ། །
ཁོང་ཤིང་བཟའ་རྡོ་རྗེ་འཆང་གི།
སྐུ་མི་འགྱུར་གསེར་གྱི་ལྷུན་པོ། །
སོག་སེར་པོའི་མགོན་དུ་བཞུགས་མྱོང་། །
གསུང་བཀའ་སློབ་དང་དུ་བླངས་ན། །
ཚེ་འདི་ཕྱིའི་དོན་ཆེན་ལོས་འགྲུབ། །
པཎ་གྲུབ་ཆེན་དུ་མའི་རྣམ་སྤྲུལ། །
སྐྱེས་དམ་པའི་སྤྲུལ་པ་མང་པོ། །
ཉམས་རྟོགས་ལྡན་དུ་མ་བཞུགས་ནོ། །
ཡུལ་སྤྱི་མཐུན་བསོད་ནམས་ཆེ་གི།
སེམས་དད་པ་ཅན་གྱི་བསྟེན་ས། །
ཚོགས་བསོད་ནམས་གསོག་པའི་ཞིང་མཆོག།
གསུང་འགག་མེད་དགེ་འདུན་མང་པོ། །
ས་སོག་པོའི་རྒྱན་དུ་བཞུགས་ཡོད། །
སོག་སེར་པོའི་ཆུ་མཚོའི་གླིང་ན། །
ཤེས་ཡོན་ཏན་གསེར་མིག་བཀྲ་བའི། །
བློ་རིག་གསལ་གཞོན་ནུ་སྟོང་ཕྲག།
ལས་ལ་རྒྱའི་རྐྱལ་རྩལ་རྒྱས་འདུག།
ཕ་ཨ་ཁུ་རི་རྒྱལ་ལྷུན་པོ། །
བློ་བཀོད་པ་འཛམ་གླིང་ཉི་མ། །
325



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྐྱིད་ཉི་མ་དགུང་ནས་ཤར་ན། །
རྨོངས་སྨག་རུམ་མཐའ་ནས་སངས་ཀི །
སྟག་ཤ་ར་གངས་སེང་དཀར་མོ། །
དཔའ་རྩལ་དྲུག་གནམ་ལྕགས་ཐོག་རྒོད། །
ཐོག་དམར་པོ་དགུང་ལས་བབས་ན། །
དགྲ་བྲག་རི་ལྷག་མེད་གཏོར་གི།།
སྨན་བུ་མོ་མཚོ་སྐྱེས་པད་མ། །
རྒྱུད་གཤིས་ཀ་ལྷ་དར་དཀར་པོ། །
ལྷའི་བུ་མོ་ཐུགས་རྒྱལ་མ་བཞེངས། །
ལས་བརྩོན་པ་ཁྱོད་ཀྱི་ཡན་རེད། །
བཞི། །
མཚན་སྙན་གྲགས་འབྲུག་ལྟར་ལྡིར་ཞིང་། །
ནོར་ལོངས་སྤྱོད་ཆར་བཞིན་འཇོ་བ། །
མདའ་བཅུ་གཅིག་ཧོ་ཤོས་གསུམ་གྱི། །
ཕྱིའི་སྣོད་བཅུད་བཀོད་པ་མཐའ་དག།
བློ་རིག་པའི་ཕ་མཐར་སོན་ཞིང་། །
ཤེས་ཡོན་ཏན་གཏེར་ཆེན་ལྡན་པའི། །
ཐུགས་རྨོངས་བྲལ་མཁས་དབང་སྟོང་གིས། །
བརྗོད་ནུས་པའི་གོ་སྐབས་ཕྲ་ན། །
གཏིང་རིང་བའི་ཁྲོན་པའི་ཞབས་ཀྱི། །
རུས་སྦལ་གྱི་སྤུན་ཟླར་གྱུར་པའི། །
326



སྙན་ངག • མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
བླུན་ང་འདྲས་བརྗོད་རྒྱུ་ཟེར་ན། །
མི་ཚང་མ་གད་མོའི་གནས་རེད། །
དེ་ཡིན་རུང་ལྷག་བསམ་དཀར་པོའི། །
ཚིག་སྙན་མོ་གླུ་རུ་བླངས་ན། །
ཤེས་ཡོན་ཏན་ཆ་ནས་ཆུང་རུང༌། །
གཞུང་ཆེན་པོར་འགལ་བ་མེད་གི།
ལྔ། །
མི་ང་ཡི་སེམས་པ་ཕྲ་མོ། །
སོག་སེར་པོར་འཁྲེང་བའི་རྐྱེན་གྱིས། །
ཚིག་གསུམ་གྱི་ཁ་ཏ་བྱས་ན། །
གྲོགས་རྒན་གཞོན་སེམས་ལ་མ་གནོད། །
ཐོབ་གོ་གནས་ཅན་གྱི་དཔོན་པོ། ། .
སེམས་གཡོ་སྒྱུའི་དབང་དུ་སོང་ནས། །
ཤ་ཉེ་རིང་ཕྱོགས་རིས་མ་བྱེད། །
རྒྱུ་ནོམ་པའི་ངོ་ལ་མ་ལྟ། ། །
གོང་མཛུབ་སྟོན་ལྟར་དུ་ལས་ལ། ། ་་།
ལས་རྒྱུ་འབྲས་དྲང་མོ་བྱོས་ར། ། །
དམངས་མང་ཚོགས་བསྟོད་པའི་གནས་རེད། །
ཁྱོའི་གོ་གནས་ཡུན་རིང་ལོས་བརྟན། །
ཁྲིམས་ཉིས་བརྒྱ་ཞལ་གྱིས་བཞེས་པའི། །
ལུས་ངུར་སྨིག་གྱོན་པའི་རབ་བྱུང་། །
327



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
གྲོང་རི་ནང་ཉུལ་གིན་མ་འདུག།
ཆོས་འདུལ་ཁྲིམས་སྣང་མེད་མ་བྱེད། །
རྒྱུད་བསླབ་སྡོམ་ཚུལ་བཞིན་བསྲུངས་ཏེ། །
ཆོས་འཆད་ཉན་ལས་ལ་འབད་ན། །
ཚེ་འདི་ཕྱིའི་ལེགས་ཚོགས་གཞི་རེད། །
གཞན་མང་པོའི་མཆོད་པའི་ཞིང་རེད། །
ལོ་ན་ཚོད་མཐོ་བའི་རྒན་རྒོན། །
སེམས་བསམ་པར་རྙིང་ཞེན་མ་ཆེ། །
བུ་བུ་མོར་སྡིག་དམོད་མ་བྱེད། །
ཁྱིམ་འཁོར་བའི་དོན་དག་མ་བཤད། །
བློ་དམ་པའི་ཆོས་ལ་འཁོར་ར། །
ལྷ་བླ་མར་གསོལ་བ་ཐོབ་ལ། །
ཁ་མ་མང་མ་ཎི་ཐོན་དང་། །
ཚེ་ཕྱི་མར་དགོས་ནོ་དེ་རེད། །
ཚེ་འདི་ནས་ལས་ཀྱིས་འབྲེལ་བའི། །
གཞི་འཁོར་བ་སྐྱོང་གི་བཟའ་ཚང་། །
དོན་མེད་པར་འཁོན་གིན་མ་འདུག།
སྡེ་ཁྲ་ཁྲའི་མིག་ལ་མ་སྟོན། །
ནང་བཟའ་ཚང་འགྲིག་མཐུན་བྱུང་སྟེ། །
གཅིག་གཅིག་ལ་བརྩེ་དུང་བཅངས་ན། །
འདི་ཡ་རབས་མི་ཡི་སྲོལ་རེད། །
328



སྙན་ངག · མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
ཚེ་གང་བོར་སྐྱིད་གི་གཞི་རེད། །
དུས་དེ་རིང་ནང་ཁའི་གསར་བུ། །
གནས་ངེས་མེད་ས་མཐར་འཁྱམས་ནས། །
མི་ཁྲེལ་མེད་ངན་པར་འགྲོགས་ཏེ། །
ལས་བྱ་བ་ངན་པ་མ་སྒྲུབ། །
ཕྱུགས་སྣ་གསུམ་འཚོ་སྐྱོང་རེམ་ལ། །
ཡུལ་ཕ་མར་བརྩི་བཀུར་གྱིས་དང༌། །
མི་ཀུན་གྱིས་བསྟོད་པའི་གཞི་ཡིན། །
ཚེ་གང་བོར་བྱ་ལས་ལོས་འགྲུབ། །
ལུས་ལང་ཚོ་རྒྱས་པའི་བུ་མོ། །
རྫུན་ཕྲ་མའི་འཁོར་ལོ་བསྐོར་ཏེ། །
རི་སྡེ་བ་གྱོད་ལ་མ་གཏུགས། །
རང་ཕ་མ་སྡུག་ལ་མ་གཟེད། །
མར་ཆུར་བའི་ནང་ནོམ་རྩིགས་ལ། །
ཁྱིམ་ཕྱི་ནང་གད་བརྡར་བྱོས་དང་། །
སྨན་བུ་མོ་ཞིག་གི་རྒྱན་ཡིན། །
ཁྱོའི་བསམ་དོན་གནས་ནས་ལོས་འགྲུབ། །
ཚོང་སྣ་ཚོགས་རྒྱག་གི་ཁེ་བ། །
རྒྱུ་ནོམ་ཆེན་ཚོང་ར་བཤམས་ནས། །
དངུལ་དོང་ཙེ་འགའ་རེའི་ཆེད་དུ། །
མནའ་འགངས་ཆེན་ཟ་གིན་མ་འདུག།
329



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྒྲ
ལས་རྒྱུ་འབྲས་ཁྱད་དུ་བསད་དེ། །
ཚེ་འདི་ཕྱི་གཉིས་མེད་མ་བྱེད། །
ཚེ་སྔོན་མའི་བསོད་ནམས་ཡོད་ན། །
རྒྱུ་འབྱོར་བའི་ཕྱྭ་གཡང་འཁོར་ངེས། །
ཤེས་ཡོན་ཏན་སློབ་རྒྱུ་ཡིན་ཞེས། །
གནས་སློབ་གླིང་འགྲིམ་པའི་སློབ་མ། །
སྲང་ཡར་ཉུལ་མར་ཉུལ་བྱས་ནས། །
ཚེ་ཉི་མ་སྟོང་ཟད་མ་གཏོང༌། །
ལོ་ན་ཆུང་ཤེས་རིག་གསལ་དུས། །
གོང་དགེ་རྒན་ཞལ་གསུང་རྩིས་ལ། །
ལས་བརྩོན་པའི་རིག་གནས་སྦྱོངས་དང༌། །
ཁྱོད་རང་གི་མདུན་ལམ་དེ་ཡིན། །
དྲུག
ངས་གོང་སྨྲས་གཏམ་གྱི་ནང་གི།
ཚིག་འགའ་རེ་རྣོ་ཐལ་ཆེ་བས། །
མི་ལ་ལའི་མཚང་ལ་ཕོག་ཀྱང༌། །
སེམས་བསམ་པའི་སྙིང་གཏམ་ལགས་པས། །
གོང་དཔོན་པོ་ཐུགས་རྒྱལ་མ་བཞེངས། །
རྒན་ལོ་ལོན་ཚིག་པ་མ་ཟ། །
སྟག་ཤ་རའི་སྣང་བར་མ་ཕོག།
སྨན་བུ་མོས་ཕྲག་དོག་མ་བྱེད། །
33O



སྙན་ངག · མ་བཅོས་ཤུགས་ཀྱི་གླུ་ཆུང་རང་སེམས་མཚོན་པའི་རི་མོ།
ས
དུས་དེང་སྐབས་སྤྱི་ཚོགས་འཚོ་བ། །
ཉིན་བཞིན་དུ་འཕེལ་རྒྱས་མགྱོགས་གི། །
དམངས་མང་ཚོགས་རང་དབང་ཡོད་གི།
ལས་མཐུན་རྐྱེན་འཛོམས་པའི་དུས་འདིར། །
གོང་དཔོན་པོའི་བཀའ་གསུང་རྩིས་ལ། །
ལས་རྒྱུ་འབྲས་ཚུལ་བཞིན་སྲུང་སྟེ། །
ཁྲིམས་སྒྲིག་ལམ་བརྩི་སྲུང་བྱེད་བཞིན། །
ཕྱོགས་གང་གི་བྱ་བའི་ཐད་ནས། །
ལས་བརྩོན་པ་བརྒྱ་འགྱུར་བྱོས་དང༌། །
ཚེ་འདི་ཕྱིའི་དོན་ཆེན་འགྲུབ་ངེས། །
བདུན། །
རྗེ་བླ་མའི་མཛད་འཕྲིན་རྒྱས་ནས། །
ཆོས་བསྟན་པ་དར་བའི་བཀྲ་ཤིས། །
གོང་དཔོན་པོའི་སྐུ་ཚེ་བརྟན་ཏེ། །
ལས་བྱ་གཞག་འགྲུབ་པའི་བཀྲ་ཤིས། །
མི་རྒན་པ་ཚེ་ཐག་རིང་སྟེ། །
ལོ་བརྒྱ་ཕྲག་འཚོ་བའི་བཀྲ་ཤིས། །
གཞོན་དར་མའི་བྱ་ལས་འགྲུབ་ནས། །
ཕུགས་མདུན་ལམ་ཡག་པའི་བཀྲ་ཤིས། །
ཆུང་བྱིས་པ་འཚར་ལོངས་བྱུང་སྟེ། །
གཞུག་རྗེས་རབས་བཟང་བའི་བཀྲ་ཤིས། །
331



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རང་ནང་ཁུལ་འགྲིག་མཐུན་ཡོང་ནས། །
གྱོད་ཁ་མཆུ་མེད་པའི་བཀྲ་ཤིས། །
ཕྱུགས་རྣམ་གསུམ་འཕེལ་ཁ་དར་ཏེ། །
དཔལ་འབྱོར་བ་རྒྱས་པའི་བཀྲ་ཤིས། །
ས་སོག་ཡུལ་གཡང་གི་ར་བར། །
སྐྱིད་རྟག་གི་སྨོན་ལམ་བཀྲ་ཤིས། །
332



ལྷུག་རྩོམ།



ལྷུག་རྩོམ • ཨ་པ། །
ཨ་ཕ།
—བདག་གི་ཨ་ཕ་སྟེ་ངལ་རྩོལ་པ་ཕལ་བ་ཞིག་ལ་དྲན་གསོ་ཞུ་བ།
ཚེ་རིང་དོན་གྲུབ།
གཅིག
གླུ་བ།
ང་ཡི་ཕྱིར་དྲན་གྱི་རྟ་ཕོས་ཟིན་པའི་མཚམས་དེར་ ཨ་ ཕ་ནི་་་
དགུང་ལོ་ལྔ་བཅུའི་ནང་གི་དར་མ་ཞིག་ཡིན་ལ། གཟུགས་རིང་ཞིང་
ཤ་སྐམ་པ། སྐྲ་གནག་ཅིང་གདོང་དཀར་བ། ཁ་སྣ་མིག་སོགས་ཆེ་
ཆུང་རན་ཞིང་རང་གནས་མ་ནོར་བར་ཡོད། བཤད་ཚུལ་ལྟར་ན་ཨ་
ཕ་གཞོན་ནུའི་དུས་སུ་ཕོ་སྒོ་ཅན་ཞིག་ཡིན་ཟེར་བ་དང་། ཁོ་རང་
མཚོ་ངོས་ལས་སྨིས་སུམ་སྟོང་ལྔ་བརྒྱ་ལྷག་མཐོ་བའི་གནས་འདིར་མི་
ལོ་བརྒྱད་ཅུ་ལྷག་ལ་འཚོ་བ་རོལ་ཏེ་འཇིག་རྟེན་འདི་དང་ཁ་བྲལ་་
སྐབས་ཀྱང་ལའོ་ལི་ཀྲུང་གི་མིང་གྲགས་ཅན་གྱི་སྣུམ་ཚོན་རི་མོ《ཨ་ཕ»
ལྟ་བུའི་རྒས་ཤིང་འཁོགས་ལ་གསོན་ཤུགས་ཉམས་པ་ཞིག་གཏན་ནས་
མིན། གཞན་ཡང་ཨ་ཕ་ནི་བཙན་ཤེད་ལ་གཉའ་མི་སྒུར་པ་ཞིག་
ཡིན་ཟེར་ལ། འདི་ནི་ཁོའི་མགོ་བོའི་རྨ་ཤུལ་མང་པོ་དང་། དབང་
སྐྱོན་ཅན་གྱི་གཡས་ལག་གི་མཛུབ་ཆུང་དེས་ར་སྤྲོད་བྱེད་ཐུབ་པ་དང༌།
335



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྨ་ཤུལ་རེ་རེར་སྡུག་བསྔལ་གྱི་གཏམ་རྒྱུད་རེ་ཡོད་དེ། ཐོག་མར་
ངས་མཛུབ་ཆུང་གི་གཏམ་རྒྱུད་བཤད་པར་བྱ། །
ཨ་ཕ་སྐྱེས་ནས་ཅང་མ་འགོར་བའི་སྐབས་སུ། ཁྱིམ་མཚེས་ཀྱི་
བུད་མེད་དེས་ལོ་གཉིས་ཅན་གྱི་བྱིས་པ་བསྐྱུར་ནས་རང་ཉིད་སྐྱེས་པ་
གཞན་ཞིག་དང་མཉམ་དུ་ང་ཚོའི་ཆིན་ཝང་གི་མངའ་ཁོངས་སུ་མི་
གཏོགས་པའི་སྡེ་བ་ཞིག་ལ་བྲོས་སོང་། སྙིང་རྗེ་བའི་བྱིས་པ་དེ་་་
ལྟོགས་ནས་ངུ་སྐད་མཚམས་མི་འཇོག་པས་ངའི་ཨ་ཕྱིས་སེམས་ཀྱིས་མ་
བཟོད་པར་བྱིས་པ་དེ་བླངས་ནས་རང་གི་ནུ་མ་བསྣུན། དེས་ན་ང་
ཚོའི་རྩྭ་ཐང་འདིར་ཨ་མ་གཅིག་གི་ནུ་ཞོ་འཐུངས་ཟིན་པའི་མི་རྣམས་
ཀྱིས་ཕན་ཚུན་མིང་སྲིང་གཅེན་གཅུང་དུ་བརྩི།
བྱིས་པ་དེ་ནར་སོན་རྗེས་བོད་སོག་སྐད་རིགས་གཉིས་ཀྱིས་གླུ་
ལེན་ཤེས་པར་མ་ཟད་སུས་ཀྱང་དོ་ཟླ་མི་ནུས། མ་འགྱངས་པར་
ཆིན་ཝང་ཡང་དེའི་གླུ་ངག་ལ་ཡིད་ཤོར་ཏེ་ལོ་གསར་ཚེས་གཅིག་གི་སྔ་
མོར་ཆེད་དུ་ཆིན་ཝང་གི་གཟིམ་གུར་སྒོ་ཁར་སོག་སྐད་ཀྱིས་ཆིན་ཝང་
ཁྲི་ལོ་བརྟན་པ་དང་། ཞྭ་སེར་བསྟན་པ་དར་བ་དང༌། མི་ལ་ན་ཚ་
མེད་པ་དང་། ཕྱུགས་ལ་གོད་ཁ་བྲལ་བར་སྨོན་སོགས་ཀྱི་གླུ་བླངས་
རྗེས་དང་པོར་ཆིན་ཝང་གི་གཟིམ་གུར་ནང་ལ་སོང་སྟེ་ཐབ་ཏུ་མེ་ཁ་
གསོ་བའི་མི་རུ་བདམས། ཁོ་རང་འདི་ལྟར་གླུ་བའི་ནང་གི་རྒྱལ་པོ་
དང༌། རྗེ་བློན་རྣམས་ཀྱི་གཅེས་ཕྲུག་ཏུ་གྱུར་ཏེ་ཉིན་ལྟར་ཟས་ཆང་
གང་ཞིམ་ཁྲོད་ན་བག་ཡངས་སུ་གནས། ཕངས་པ་ཞིག་ལ་སྐལ་བ་
བཟང་པོ་དུས་ཡུན་མ་རིང་བར་ཉིན་ཞིག་ཆིན་ཝང་གི་ཆིབས་རྟ་སྔོ་
336



ལྷུག་རྩོམ • ཨ་ཕ།
ནག་དེ་གར་སོང་ཆ་མེད་དུ་གྱུར། རྟ་རྫིས་དོགས་པ་ཟ་ཡུལ་ནི་ཏག་
ཏག་གླུ་བ་ཡིན་ཏེ། རྒྱུ་མཚན་ནི་གླུ་བའི་ཨ་མ་ཕྱི་སྡེ་ན་ཡོད་པར་མ་
ཟད་གླུ་བ་ནར་སོན་རྗེས་ཕན་ཚུན་འགྲོ་འོང་མང་ཞིང་འབྲེལ་བ་དམ།
དེའི་ཕྱིར་གླུ་བ་ཉེས་ཅན་རྣམས་ལ་ཆེད་དུ་བཟོས་པའི་སོག་གུར་ཏེ།
བཙོན་གུར་ནང་དུ་གཡུགས།
ངའི་ཨ་ཕས་ད་གཟོད་གླུ་བར་མ་ཉེས་ཁག་གཡོག་བྱས་པ་་་་
གསལ་བོར་ཤེས་པས་མཚན་མོར་གླུ་བ་བཏང་ནས་འབྲོ་རུ་བཅུག་པ་
དང༌། ནམ་ལངས་རྗེས་རང་ཉིད་མགོ་སྒུར་དུ་སོང་། ཉེས་ཆད་
གཅོད་མཁན་གྱིས་ཨ་ཕར་ལག་པ་གཉིས་ཀྱི་མཛུབ་མོ་ཕན་ཚུན་ནང་
ལ་བསྣོལ་དུ་བཅུག་པ་དང༌། ཚངས་ཐིག་ལ་ལིས་སྨིས་གསུམ་བཞི་
ཙམ་ཡོད་པའི་ ཤིང་དུམ་ཞིག་བར་ལ་བཞག་རྗེས་མཁྲིག་མ་གཉིས་
བཙན་གྱིས་མཉམ་དུ་བཅིངས་བྱུང༌། ཅང་མ་འགོར་བར་ཨ་ཕའི་
ལག་ཟུང་སྐྲང་སྟེ་མཐར་གཏུགས་ན་ཅི་ཞིག་ཡིན་པ་དབྱེ་འབྱེད་དཀའ་
བའི་ཚད་ལ་སླེབས། །
གླུ་བའང་རང་ཉིད་ཐར་རྗེས་རོགས་པ་བརྗེད་མཁན་ཞིག་མིན་
ཏེ། ཁོ་རང་ཨ་མའི་སར་སླེབས་མ་ཐག་རྟ་མགྱོགས་པོ་ཞིག་ལ་ཞོན་
ཏེ་མཚོན་ཆ་ཐོགས་ནས་ཕྱིར་ཆིན་ཝང་གི་ས་སྟེང་དུ་ཐོན་པ་དང་།
དབེན་ཐང་ན་རྟ་འཚོ་བཞིན་པའི་རྟ་རྫི་ལ་རྡུང་ནས་ལངས་རྒྱུ་མེད་པ་
བཟོས་རྗེས“ཁྱོད་ཀྱིས་ཝང་ཡེ་ལ་གསལ་བོར་ཤོད། རྟ་སྔོ་ནག་དེ་
ངས་བརྐུས་པ་མིན། ང་ནི་སླ་ངའི་ནང་དུ་ཟོས། ཁ་ལེབ་སྟེང་དུ་
རྙང་མཁན་གྱི་རིགས་མིན་པ་ཝང་ཡེས་ཀྱང་ལོས་ཤེས་བསམ། གལ་
ས་
337



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཏེ་ཁྱོད་ཚོས་ངའི་ནུ་བོར་མཛུབ་གུ་གཅིག་རེག་ཕོད་ན་ངས་ནམ་ཡང་
ཁྱོད་ཚོ་བདེ་བར་སྡོད་དུ་མི་འཇུག་ཁོ་ཐག་ཡིན། ངས་བཤད་ཕོད་
པ་དེ་སྒྲུབ་ཀྱང་ཡོད”ཅེས་བཤད་རྗེས་ཆིན་ཝང་གི་སྙིང་ན་ཡོད་པའི་
ཆིབས་རྟ་གཞན་ཞིག་བཟུང་ནས་བུད་སོང་།
ཆིན་ཝང་གིས་གླུ་བར་དངོས་ནས་མ་ཉེས་ཁག་གཡོག་བྱས་སོང་
བསམ་པ་ཡིན་ནམ། ཡང་ན་ཉོག་དྲ་སློང་འདོད་མེད་པ་གང་ཡིན་
མི་ཤེས་མོད། གང་ལྟར་ཁོས་རང་གི་མངའ་འབངས་ ས་ མཐར་་་
འཁྱམ་དུ་འཇུག་མི་འདོད་ཟེར་ནས་བང་ཆེན་པ་མངགས་ཏེ་གླུ་བ་
ཕྱིར་ཤོག་དང་ཆད་པ་མི་གཅོད་ཁོ་ཐག་ཡིན་ཟེར། གླུ་བ་ཕྱིར་་་
སླེབས་པར་མ་ཟད་མུ་མཐུད་དུ་ཆིན་ཝང་ལ་བསྟོད་གླུ་ལེན་གྱིན་འདུག
ངའི་ཨ་ཕའང་བཙོན་གྲོལ་བཏང་མོད། འོན་ཀྱང་ཁོང་གི་མཛུབ་གུ་
གཅིག་གཏན་དུ་ཤོར་སོང་། སྤྱིར་ན་ཨ་ཕ་ནི་ཕམ་ཁ་ཅུང་ཙམ་ཡང་
མི་འཁུར་པའི་མི་ཞིག་ཡིན་ནའང་རྗེ་བོས་འབངས་ལ་ཆད་པ་གཅོད་
པ་ནི་གནམ་བསྐོའི་ལས་དབང་ཡིན་པ་དང༌། ཡང་གཅིག་བཤད་ན་
རང་ཉིད་ལ་དངོས་གནས་ཉེས་པ་ཡོད་བསམ་སྟེ་འཁང་ར་ཅུང་ཙམ་
ཡང་མི་བྱེད། །
གུང་ཁྲན་ཏང་སླེབས་བྱུང་། བློ་རིག་བཀྲ་བའི་གླུ་བས་སྔོན་གྱི་
གླུ་ཚིག་ནང་གི “ཆིན་ཝང” དེ “མའོ་ཀྲུའུ་ཞི” རུ་བསྒྱུར་པ་དང་་་་
“ སངས་ རྒྱས་ བསྟན་ པ” དེ “ཏང༌ གི་ སྲིད་ ཇུས” སུ་ བསྒྱུར།
“མཐའ་ཡས་རྩྭ་ཐང” དེ “པེ་ཅིན་ཐེན་ཨན་མོན” དུ་བསྒྱུར་ནས་
ཏང་ལ་བསྟོད་གླུ་བླངས་པ་ན་རླབས་ཆེ་བའི་ཏང་དགའ་དྲགས་ནས་
338



ལྷུག་རྩོམ • ཨ་ཕ། །
ཆིན་ཝང་ནང་བཞིན་གླུ་བར་ཟས་གང་ཞིམ་དང་ཆང་གང་མངར་བླུད།
གླུ་ལེན་པ་ལས་གཞན་གླུ་བའི་ཁྱད་ཆོས་གཞན་ཞིག་ནི་རྫུན་
ལབ་རྒྱུ་དེ་ཡིན་པར་མ་ཟད་ཁོས་རྫུན་ལབ་སྐབས་དངོས་གནས་ངོ་
མདངས་ཙམ་ཡང་འགྱུར་མི་སྲིད། ཁོའི་འཇོན་ཐང་འདི་ནི་རྗེས་སུ་
བདག་གིས་ཀྱང་དངོས་སུ་ཉམས་སུ་རོལ་མྱོང་སྟེ། དེ་དུས་གླུ་བ་
དགུང་ལོ་དྲུག་ཅུ་ལྷག་ཡིན་ནའང་མཚམས་རེར་ད་རུང་རྟ་ལ་ཞོན་
ཞིང་ང་དང་ལོ་ཚད་མཉམ་པའི་ཞི་ལི་ཁྲིད་དེ་སྤྱི་ལེ་བརྒྱ་ལྷག་གི་སར་
ངའི་ཨ་ཕར་ལྟ་རུ་ཡོང་།
གླུ་བ་སླེབས་མ་ཐག་ང་ཚོའི་སྡེ་བའི་སྐྱེས་པ་རྣམས་ངེད་ཚང་ལ་
འདུས་ཏེ་གླུ་བའི་གླུ་དང་གཏམ་རྒྱུད་དམ། དྲང་མོར་བཤད་ན་རྫུན་
ལ་ཉན་པ་རེད། ་
གླུ་བས་བཤད་ན་ཁོས་བདུད་འདྲེ་མིག་གིས་དངོས་སུ་མཐོང་
མྱོང་ཟེར། མི་ཞིག་གིས་བདུད་འདྲེས་ཅི་ཞིག་བྱེད་ཀྱིན་འདུག་ཅེས་
དྲིས། གླུ་བས་བདུད་འདྲེ་གཉིས་ཀྱིས་གཅེར་བུར་རྟ་ལ་ཞོན་ནས་ཆུ་
ལ་བརྒལ་གྱིན་འདུག་ཟེར། མི་དེས་ཁྱོད་ཀྱིས་བདུད་འདྲེ་ཡིན་པ་ཅི་
ལྟར་ཤེས་ཞེས་དྲིས། གླུ་བས་དེ་གཉིས་ཀར་མགོ་བོ་མི་འདུག་ཟེར།
མི་དེས་མགོ་བོ་མེད་ན་ཇི་འདྲ་རེད་ཅེས་དྲིས། གླུ་བས་བསམ་བློ་ཅུང་
ཙམ་བཏང་མཐར་ཕྲག་པ་ནི་གྲུ་བཞི་གྲུ་བཞི་རང་རེད་ཟེར། མི་
རྣམས་ཡིད་ཆེས་ལ་མ་ཆེས་སུ་འདུག གང་ལྟར་ང་རང་གླུ་བའི་
གཏམ་རྒྱུད་ལ་དགའ་བ་དང༌། དེ་བས་ཀྱང་ཁོས་ཞི་ལི་ཁྲིད་ནས་
ཡོང་བར་དགའ་སྟེ། རྒྱུ་མཚན་ནི་ཨ་ཕས་ང་རང་སྡེ་བའི་ནང་གི་
339



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བྱིས་པ་གཞན་དང་མཉམ་དུ་རྩེད་དུ་མི་འཇུག
གླུ་བས་བཤད་ན་ཁོ་རང་གཞོན་ནུའི་དུས་སུ་རྒྱུན་པར་ཇག་
རྐུན་གྱི་ལས་བྱེད་པ་དང་། ཐེངས་ཤིག་ཁོ་རང་གཅིག་པོས་ཚོ་བ་
གཞན་ནས་ཏག་ཏག་རྟ་ཁྱུ་གཅིག་དེད་ཡོང་བར་ཕལ་ཆེར་རྟ་རྒོད་མ་
བརྒྱ་ལྷག་ཡོད་ལ། ཁོས་དེའི་ནང་ནས་ཆེས་བཟང་བའི་རྟ་བཞི་ལྔ་
ཙམ་རང་གིས་བཟུང་བ་ལས་གཞན་ཚང་མ་བླ་བྲང་གི་རྒྱུ་ཚོང་བ་ཕྱུག་
པོ་ཞིག་ལ་བཙོངས། དཀར་ཆིལ་ཆིལ་གྱི་དངུལ་སྒོར་ཏག་ཏག་སྐྱོ་བ་
བཞི་ཡོད།
“ཨེ་བདེན་སྤུན་ཟླ?” གླུ་བས་རང་གིས་རྫུན་ལབ་པར་མ་ཟད་
ད་རུང་གཞན་ལའང་རྫུན་བཤད་དུ་འཇུག་སྟེ། གསལ་བོར་བཤད་
ན་ཁོས་ཨུ་ཚུགས་ཀྱིས་ངའི་ཨ་ཕར་བདེན་དཔང་རྫུན་མ་བྱེད་དུ་འཇུག
འདིས་ངའི་ཨ་ཕ་ཧ་ཅང་དཀའ་བའི་གནས་སུ་གཏད་དེ། ཁོས་ཚང་
མའི་ངོ་ལ་ལྟ་བ་དང་། ཡང་གླུ་བའི་སྐྱབས་འཚོལ་བའི་མིག་་་་་་
མདངས་ལ་གཅིག་བལྟས་རྗེས་མགོ་བོ་སྨད་དེ་སྐད་དམའ་མོས“ ཕལ་
ཆེར་དེ་འདྲའི་དོན་དག་ཅིག་ཡོད་མྱོང་བ་འདྲ”ཟེར། །
གླུ་བས་མུ་མཐུད་དུ་གླུ་ལེན་པ་དང་རྫུན་ལབ་པ། ཆང་འཐུང་
སྟེ་དགའ་མགུའི་དཔལ་ལ་རོལ་གྱིན་འདུག ཕལ་ཆེར་ཁོ་རང་་་་
དགུང་ལོ་དགུ་བཅུ་ཡས་མས་ཀྱི་སྐབས་སུ་ང་རང་ཆེད་དུ་ཁོང་ལ་་
ཐེངས་གཅིག་ལྟ་རུ་སོང་། དེ་དུས་ཁོ་རང་ཉལ་སའི་ནང་ནས་་་་
ལངས་མི་ཐུབ་ལ། དེ་བས་ཀྱང་ཆང་འཐུང་མི་ཐུབ་མོད། འོན་
ཀྱང་ཁོའི་རིག་པ་གསལ་ཞིང་ལུས་ཁམས་བདེ། ཁོས་ད་རུང་ང་ལ་
340



ལྷུག་རྩོམ • ཨ་ཕ།།
ཡིད་ཆེས་དཀའ་བའི་འདས་དོན་གང་མང་ཞིག་ལབ་པར་མ་ཟད་མི་
རློམ་ན་ཕྱིར་སོང་ནས་ཁྱོད་ཀྱི་ཕ་རྒན་ལ་དྲིས་ཟེར།
གླུ་བ་ཏག་ཏག་དགུང་ལོ་བརྒྱ་དང་བརྒྱད་ལ་བཞུགས།
གཉིས། ཆིན་ཝང་།
ཨ་ ཕ་ནར་སོན་རྗེས་རང་གི་བྱད་གཟུགས་དང་ཤིན་ཏུ་མི་་་་
འཚམ་པ་འདྲ་བའི་ལས་རིགས་ཤིག་སྟེ་མགར་བ་བདམས། རིགས་
རུས་དབྱེ་བ་ཧ་ཅང་ནན་མོ་ཡིན་པའི་གནའ་བོའི་རྒྱ་གར་དང་བོད་
ལྗོངས་རྙིང་བའི་སྤྱི་ཚོགས་ནང་དུ་མགར་བ་དང་ལྷམ་བཟོ། རྔོན་པ་
དང་བཤན་པ་སོགས་ནི་ཆེས་དམའ་བའི་རིགས་ཏེ་གདོལ་བའི་རིགས་
སུ་གཏོགས་ལ། མཛེ་བོ་ཇི་བཞིན་ཕལ་ཆེར་ཉེ་སར་བཅར་མཁན་
མེད་པའི་ཚད་དུ་གནས། ཡིན་ནའང་ང་ཚོའི་རྩྭ་ཐང་འདིར་དེ་
འདྲའི་ལམ་ལུགས་མེད། - གལ་ཏེ་ཆིན་ཝང་ལ་དགོས་མཁོ་བྱུང་ཚེ་
ཁོང་གིས་རང་གི་མངའ་འབངས་ནང་གི་མི་སུ་ཡིན་ཡང་གང་འདོད་
དུ་བཀོལ་ཆོག་ལ། རྩྭ་ཐང་དུ་ལག་ཤེས་བཟོ་བ་ཧ་ཅང་དཀོན་པས་
ངའི་ཨ་ཕ་རྒྱུན་ཆད་མེད་པར་ཆིན་ཝང་གིས་འབོད་ཀྱིན་འདུག་ལ། །
དེས་ན་ཨ་ཕ་དང་འདྲ་བའི་བེ་སང་ཕལ་བའང་གང་འདོད་ཀྱིས་ཆིན་
ཝང་གི་གཟིམ་གུར་ནང་དུ་འགྲོ་འོང་བྱས་ཆོག་པར་མ་ཟད་མཚམས་
རེར་ད་རུང་ཆིན་ཝང་དང་མཉམ་དུ་ཟ་མ་ཟོས་ཆོག
ཝང་ཚང་ལ་ལས་ཀ་ལས་ན་གླ་ཆར་ཐག་གཅོད་མེད་པས་དེ་ནི་
341，
-
་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཆད་དེ་རང་གི་སྐུ་བསོད་ལ་རག་ལས་པའམ་ཡང་ན་ཉིན་དེར་གཉེར་
པའི་སེམས་ཁམས་སྐྱིད་མིན་ལ་ཐད་ཀར་རག་ལས་ཡོད། ཨ་ཕས་
བཤད་ན་མཚམས་རེར་སྲོག་བསྡོས་ཏེ་བསྟུད་མར་ཉིན་འགའ་ལ་ལས་
ཀ་ལས་ནའང་ཁོ་ཚོས་ལག་སྟོང་དུ་མི་མངགས་པ་ཙམ་ལས་མ་འདས་
ལ། མཚམས་རེར་ལས་ཀ་ཉུང་ཙམ་ལས་ནའང་བློ་ཡུལ་ལས་འདས་
པའི་གླ་ཆ་སྟེར་སྲིད་དེ། ཐེངས་ཤིག་ཝང་ཚང་གི་བང་ཆེན་པས་ཨ་
ཕར་ལག་ཆ་ཁྱེར་ནས་གང་མྱུར་གྱིས་ཝང་ཚང་ལ་ཐོན་དགོས་ཟེར།
ཆིན་ཝང་གཙོ་བྱས་པའི་ཁ་ཆེན་དབང་ཆེན་རྣམས་ཀྱིས་ཟྭ་བརྒྱབ་ཡོད་
པའི་སྒམ་ཆུང་ཞིག་གི་མཐའ་བསྐོར་ནས་ཧད་འདུག
“ སྒམ་ཆུང་འདིའི་ལྡེ་མིག་བླ་བྲང་ཝང་ཚང་ནས་བརྗེད་སོང་།
ད་ལྟ་ང་ལ་འདིའི་ནང་གི་དངོས་པོ་མྱུར་དུ་མཁོ་བྱུང་བས་ཁྱོད་ཀྱིས་
གང་མགྱོགས་ཀྱིས་ཟུ་འབྱེད་དགོས་པར་མ་ཟད་ཟུ་གཅོད་ཀྱང་མི་ཆོག
ད་མགོ་རྩོམ་ཤིག”ཆིན་ཝང་གིས་དངོས་སུ་བཀའ་ཕབ་བྱུང་།
འདི་ནི་སེང་གེའི་དབྱིབས་ཀྱི་ཟྭ་ཞིག་ཡིན་པ་དང་། ཨ་ཕས་
འདི་འདྲ་གཏན་ནས་མཐོང་མ་མྱོང་བར་མ་ཟད་ཐ་ན་ཟུ་མིག་གང་དུ་
ཡོད་ཀྱང་མི་ཤེས། །
“ཆག་སྒོ་གནམ་ནས་ལྷུང་ཟེར་བ་འདི་མིན་ན་ཅི་ཡིན། ད་
ཐེངས་རྟ་ལྕག་ཕོག་པ་ནི་ཆེས་ཡང་མོ་ཡིན་པ་འདྲ” ཨ་ཕས་དེ་ལྟར་
བསམ་ཞོར་རང་གིས་འདི་འདྲའི་སྡུག་ཤི་རྒྱག་རྒྱུའི་ལག་རྩལ་ཞིག་
བསླབ་པར་འགྱོད་པ་གཏིང་ནས་སྐྱེས་ཏེ་ཕྱོགས་གཅིག་ནས་ཟླ་དེ་ཕར་
བསྐོར་ཚུར་བསྐོར་བྱེད་པ་དང་། ཕྱོགས་གཅིག་ནས་ཆོས་སྐྱོང་ལ་
342



ལྷུག་རྩོམ • ཨ་ཕ།
--
གསོལ་འདེབས་བྱས། ཅང་མ་འགོར་བར་ཨ་ཕས་སེང་གེའི་འོག་སྒོ་
ནི་ཟྭ་མིག་ཡིན་པ་ཤེས་ནས་ལྕགས་ལེབ་ཅིག་བརྡར་ཏེ་ཟུ་མིག་དང་ཆེ་
ཆུང་མེད་པ་བཟོས་རྗེས་གང་བསམ་དུ་ནང་ལ་བཙུགས་ནས་སྒུལ་ཙམ་
བྱས་པ་ན་བློ་ཡུལ་ལས་འདས་པ་ནི་ཞྭ་དེ་ཐག་སྒྲ་ཞིག་དང་མཉམ་དུ་ཕྱེ་
སོང་།
འདི་ནི་བལྟས་མ་ཐག་ཏུ་ཞིབ་ཚགས་ལྡན་ཞིང་མིག་ཏུ་མཛེས་
པ། རྫིག་ཉམས་ལྡན་ཞིང་གཟི་རྔམ་ཆེ་བ་ཞིག་ཡིན་ནའང་དོན་
དངོས་སུ་སྒྲིག་གཞི་ཧ་ཅང་ལས་སླ་བ་དང༌། ཕྱི་ཚུལ་གནད་དུ་་་
བཟུང་བ་ལས་ཟྭ་ཡི་བྱེད་ནུས་གཙོ་བོར་དོ་སྣང་བྱས་མེད་པས་ཏག་
ཏག་ཤོག་བུའི་སྟག་ཅིག་རེད། ཡིན་ནའང་ཨ་ཕས་དུས་མཚུངས་སུ་
ཁོ་རང་ཆོས་སྐྱོང་སྲུང་མས་སྐྱབས་པ་འཁྲུལ་མེད་ཡིན་ཟེར།
དེ་དུས་ཆིན་ཝང་དགའ་སྟེ་ཨ་ཕར་བོད་ལྭ་བཟོ་འགོ་གཉིས་
འདང་བའི་ཐེར་མ་བཟང་པོ་ཞིག་ལས་གཞན་ད་རུང་དངོས་པོ་འགའ་
བྱིན་པ་འདི་ཕལ་ཆེར་ཨ་ཕའི་ལོ་ཕྱེད་ཀའི་ཡོང་སྒོའི་རིན་ཐང་ཡིན་པ་
དང་། ཆིན་ཝང་གིས་ད་རུང་གསེར་ཞལ་ཕྱེ་སྟེ་ཨ་ཕའི་བྱ་ལམ་ལ་
འགྲོ་བའི་སྨོན་འདུན་གནང་། ཁ་སྟོང་ནང་གི་ཚིག་སྟོང་འདིས་ཨ་
ཕར་མཆི་མ་དབང་མེད་འབྱིན་ཞིང་གཏན་དུ་བརྗེད་ཐབས་མེད་པ་
བཟོས།
རྗེས་ཀྱི “རིག་གསར” སྐབས་སུ་ཆིན་ཝང་རིམ་བྱོན་ཚང་མ་
གཞན་རྟེན་སྲིན་འབུ་དང་ཁྲག་འཇིབ་སྲིན་པོ་ཡིན་ལ། གལ་ཏེ་ཁྱི་
དང་འདྲ་བའི་ཆིན་ཝང་དེ་དག་མེད་ན་གུང་ཁྲན་རིང་ལུགས་སྔར་
343



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ནས་མངོན་འགྱུར་བྱུང་ཡོད་ཅེས་སྡིག་དམོད་བྱེད་སྐབས་ཨ་ཕས་ལྐོག་
ཏུ་ངེད་ཁྱིམ་མི་ཚོར“ མ་མཐའ་ཡང་ཆིན་ཝང་གཅིག་ནི་དེ་འདྲ་གཏན་
ནས་མིན་ཏེ། གལ་ཏེ་སུ་ཞིག་གི་ཕོ་བ་ལྟོགས་ནས་འཚོ་ཐབས་བྲལ་
ཚེ་ཐད་ཀར་ཆིན་ཝང་གི་མདུན་དུ་བགྲོད་ཐུབ་ན་ཁོང་གིས་ཁྱོད་རང་
ལག་སྟོང་དུ་མི་མངགས་ཁོ་ཐག་ཡིན། མི་ངན་འཁྲུལ་མེད་ནི་ཝང་
ཚང་གི་ཁུག་མའི་ཁ་ཐིག(དོ་དམ་པའི་རིགས)དེ་ཚོ་ཡིན”ཟེར།
དུས་ཚོད་འདེད་རྩིས་བྱས་ན་ཨ་ཕས་བཤད་པའི་ཆིན་ཝང་་་་
བཟང་པོ་དེ་ནི་རྨ་ཆུའི་ལྷོ་རྒྱུད་སོག་པོའི་ཆིན་ཝང་རྒྱལ་རབས་དགུ་པ་
ཀུན་དགའ་དཔལ་འབྱོར་ཡིན་འོས་ལ། ངས་ཁོང་གི་འདྲ་པར་་་་
མཐོང་མྱོང་སྟེ། སྤྱིར་བཏང་གི་བོད་ལྭ་ཞིག་གྱོན་ཞིང་རྒྱབ་བསྙེས་
རྐུབ་སྟེགས་ཤིག་གི་སྟེང་དུ་དྲང་མོར་བཞུགས་འདུག ཞལ་རས་
མཛེས་ཤིང་དཔའ་ཉམས་ལྡན་པ་ལས་གཞན་བྱམས་དང་སྙིང་རྗེ་་་
མངའ་བའི་བག་ཆགས་ཤིག་ཀྱང་སྟེར། ཡིད་ཕངས་པ་ཞིག་ནི་ཁོང་
ཉིད་རང་ལོ་ཉེར་དྲུག་ སྟེ་ལང་ཚོ་དར་སྒང་དུ་གློ་བུར་སྐུ་གཤེགས།
དེ་ནས་བཟུང་དུས་རབས་གཉིས་ལྷག་གི་རིང་ལ་མདོ་སྨད་ཀྱི་ཕྱེད་ཀ་
ཙམ་དབང་བསྒྱུར་བྱས་པའི་རྨ་ལྷོའི་སོག་པོ་སྔར་ལས་ཀྱང་རྟ་མཆོག་
རོལ་བ་བཞིན་ཉམས་རྒུད་ཀྱི་གནས་སུ་སྐྱོད།
རྗེས་སུ་མཚོ་སྔོན་སོག་པོའི་ལོ་རྒྱུས་སམ། གསལ་བོར་བཤད་
ན་མཚོ་སྔོན་སོག་པོའི་ཉམས་རྒུད་ལོ་རྒྱུས་ཀློག་ཐེངས་རེར་བདག་གིས་
རང་དབང་མེད་པར་ཨ་ཕས་བཤད་པའི་སེང་གེའི་ཞྭ་དེའི་གཏམ་རྒྱུད་
དྲན་ཡོང་། གལ་ཏེ་ལོ་རྒྱུས་གླེང་ཚེ་ཞོར་དུ་གསལ་བཤད་ཅིག་བྱེད་
344



ལྷུག་རྩོམ• ཨ་ཕ།
དགོས་པ་ནི་རྨ་ཆུའི་ལྷོ་རྒྱུད་སོག་པོ་ལ་ད་ལྟ་རྨ་ལྷོ་སོག་རིགས་རང་སྐྱོང་
རྫོང་ཟེར་ནའང་ལོ་རྒྱུས་དང་ཁོར་ཡུག་གི་དབང་གིས་ཁྱོན་ཡོངས་ནས་
བོད་ཀྱི་རིག་གནས་དང་ལེན་བྱས་ཏེ་ངའི་མི་རབས་འདིར་སླེབས་ཚེ་
སོག་སྐད་ཤེས་མཁན་ཧ་ཅང་ཉུང་ལ། སོག་ཡིག་ཤེས་མཁན་ནི་དེ་
བས་ཀྱང་དཀོན་ནོ། །
གསུམ། གྲོགས་པོ།
ཨ་ཕ་འཇིག་རྟེན་འདིར་ཡོང་བ་ནི་སྲོག་བསྡོས་ནས་ངལ་རྩོལ་
བྱེད་ཆེད་ཡིན་པ་འདྲ། ཁོང་གིས་ནུབ་གླིང་གི་སྐྱེ་བོ་དང་འདྲ་བར་
དུས་ཚོད་ལ་གཅེས་སྤྲས་བྱས་ཏེ་དངོས་གནས་དུས་ཚོད་ཚེ་སྲོག་ཏུ་
འཛིན་པར་བྱེད། ད་ལྟ་ངའི་སེམས་ལ་རྒྱུན་དུ་གལ་ཏེ་རང་ཉིད་ལ་
ཨ་ཕའི་ཧུར་བརྩོན་གྱི་ཕྱེད་ཀ་ཙམ་ཡོད་ཚེ་ད་ལྟ་བརྩམས་ཆོས་་་་་་
གཟུགས་དང་མཉམ་པའི་རྩོམ་མཁན་ཆེན་པོར་གྱུར་ཡོད་པར་གདོན་
མི་ཟ་བསམ། ཨ་ཕས་ཐ་མག་མི་འཐེན་ལ། དེ་བས་ཀྱང་ཆང་རག་
མི་འཐུང་བར་མ་ཟད་ཟ་སྟོབས་ཀྱང་ཧ་ཅང་ཆུང་། བཤད་ཚུལ་
ལྟར་ན་ཁོ་རང་གཞོན་ནུའི་དུས་སུ་མཚམས་རེར་མིག་མང་རྩེད་པའམ་
ཡང་ན་གླིང་བུ་རེ་འབུད་མོད། འོན་ཀྱང་རྗེས་སུ་དགའ་ཕྱོགས་འདི་
ཙམ་ཡང་གཡུག་སྟེ་ལས་ཀར་གནོད་པ་མེད་པའི་ཆ་རྐྱེན་འོག་ཏུ་ད་
གཟོད་གཞན་དང་ཁ་བརྡ་སྣ་ཚོགས་བྱེད། ཁོང་གིས་འདི་ལྟར་་་
འབད་པ་བྱས་པའི་འབྲས་བུ་ནི་ཆིན་ཝང་གི་དུས་སྐབས་དང་དྲུག་ཅུ་
345་



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཐམ་པའི་དུས་སྐབས་གང་ཡིན་ཡང་ངེད་བཟའ་མི་ཚང་མའི་ཕོ་བ་
ལྟོགས་མ་མྱོང་། དེའི་མི་ཚད་ཁོང་གིས་དངོས་གནས“ཡིད་ཆེས་བླ་
ལྷག”གི་རྩ་དོན་རྒྱུན་འཁྱོངས་བྱེད་ཐུབ་སྟེ། ལས་ཀ་གང་ཞིག་ཁུར་
དུ་བླངས་རྗེས་དོན་དག་ཅི་ཞིག་བྱུང་ནའང་སྤུས་གྲངས་ཉིས་འཛོམས་
ཀྱིས་དུས་ལྟར་ལེགས་འགྲུབ་བྱེད་སྲིད། ཁོས་རང་གིས་འདི་ལྟར་
བྱེད་པར་མ་ཟད་ད་དུང་གཞན་ལའང་འདི་ལྟར་བྱེད་པའི་རེ་བ་་་
འཛིན། ཡིན་ནའང་ངོ་མ་དཀའ་ཁག་ཡོད་པ་དང་གཉེན་ཉེ་གྲོགས་
པོར་གླ་ཆ་མི་ལེན་པའམ་ཡང་ན་ཇེ་ཉུང་དུ་གཏོང་བ། ཡང་ན་ཆད་
འཇོག་བྱས་ཀྱང་ཆོག་མོད། འོན་ཀྱང་དུས་ལྟར་བསྐྱལ་མ་ཡོང་ཚེ་
ཁྱོད་རང་གཉེན་ཉེ་ཡིན་ཡང་ཆོག་ལ་གྲོགས་པོ་ཡིན་ཡང་རུང་། ཐ་
ན་དུང་ཙེ་གཅིག་གི་ཆེད་དུའང་སྤྱི་ལེ་འགའ་དང་ཐ་ན་སྤྱི་ལེ་བཅུ་ཕྲག་
གི་སར་སོང་སྟེ་ཁ་ལོག་ངོ་ལོག་བསྟན་ནས་བླངས་ཡོང་། ཕངས་པ་
ཞིག་ལ་རྩྭ་ཐང་གི་འབྲོག་པར་དུས་ཚོད་འདུ་ཤེས་ཧ་ཅང་དམའ་བས་
འདི་འདྲའི་དོན་དག་རྒྱུན་དུ་འབྱུང་སྲིད།
ཆེས་ཚབས་ཆེ་བ་ཞིག་ནི་ཁོ་དང་གྲོགས་པོ་ཞིག་གི་བར་དུ་བྱུང་
བ་ཡིན་ཏེ། གྲོགས་པོ་དེས་ཨ་ཕར་ཅི་ཞིག་བཟོ་རུ་བཅུག་པ་དང༌།
ཨ་ཕས་དེ་བཟོས་ཚར་རྗེས་གྲོགས་པོས་སྒོར་མོ་བཟུང་མི་འདུག་ཟེར།
ངས་བལྟས་ན་དེ་ནི་བདེན་ཤས་ཆེ་སྟེ། དེ་དུས་རྩྭ་ཐང་གི་མི་རྣམས་
ཕྱི་རུ་འགྲོ་ཚེ་སྒོར་མོ་འཁྱེར་མཁན་ཧ་ཅང་ཉུང༌། རྒྱུ་མཚན་ནི་སྒོར་
མོ་ཁྱེར་ཡང་བཀོལ་ས་མེད། གྲོགས་པོ་དེས་དུས་ཚོད་ཐག་བཅད་དེ་
སྒོར་མོའམ་གླ་ཆ་བསྐྱལ་ཡོང་ཟེར། འོན་ཀྱང་དུས་ཆད་ལ་སྔར་ནས་
346



ལྷུག་རྩོམ • ཨ་ཕ།
སླེབས་ནའང་གྲོགས་པོ་དེའི་གྲིབ་མ་ཙམ་ཡང་མཐོང་རྒྱུ་མེད་པས་ཨ་
ཕ་དངོས་སུ་གླ་ཆ་ལེན་དུ་སོང་བར་མ་ཟད་ད་དུང་གྲོགས་པོ་ཁ་བཤད་
དོན་ལ་མི་གནས་ཟེར་ནས་འཁང་ར་བྱས། གྲོགས་པོ་དེའང་ཧ་ཅང་
མི་དགའ་བར་གྱུར་ཏེ་གླ་ཆ་སྤྲོད་ཞོར་དུ“སྤྲང་ཕྲུག”ཅེས་པའི་རིགས་
ཤིག་ལྐོག་བཤད་བྱས།
མི་དེ་དངོས་གནས་ཨ་ཕ་ལས་ཕྱུག་པས་ཨ་ ཕའི་སེམས་ལ་་་་་
བརྙས་བཅོས་ཆེན་པོ་ཕོག་སོང་བསམ་སྟེ་གྲོགས་པོར་རལ་གྲི་ཁྱེར་ནས་
དུས་ཚོད་ནམ་ཞིག་ན་ས་ཆ་གང་ལ་ཐོན་དགོས་ཞེས་བཤད་ནས་བུད་
སོང་། འདི་ལྟར་དུས་ཚོད་སྐར་ཆ་འགའི་ནང་ལ་གྲོགས་པོ་དགྲ་
བོར་གྱུར་སོང་། དེས་ན་སངས་རྒྱས་ཆོས་གཞུང་དུ་འཇིག་རྟེན་སྟེང་
གི་ཡོད་ཚད“མི་རྟག་པར”བཤད་པར་ཡང་ཁག་མེད་པ་འདྲ།
སྐབས་དེར་རྩྭ་ཐང་སྟེང་གི་དམར་འཛིང་བྱེད་སྟངས་དེ་ད་ལྟ་
ང་ཚོས་གློག་བརྙན་ནང་དུ་མཐོང་བ་ལྟར་ ཕར་གཡོལ་ཚུར་གཡོལ་
དང་། གཅིག་བྲོས་གཅིག་བདའ་བྱེད་པ་ཞིག་གཏན་ནས་མིན་པར།
གཉིས་ཀ་གདོང་གཏད་དུ་ལངས་རྗེས་རེས་མོས་སྒོས་ཁྱོད་ཀྱིས་ང་ལ་
གྲི་གཅིག་དང་། ང་ཡིས་ཁྱོད་ལ་གྲི་གཅིག་བསྣུན་ཏེ་གཉིས་ཀའི་
གཅིག་དང་ཡང་ན་གཉིས་ཀ་མཉམ་དུ་ས་ལ་འགྱེལ་རག་བར་དུ་་་༌་
མཚམས་མི་འཇོག ངས་བལྟས་ན་འདི་ནི་མི་ཡུལ་གྱི་ཆེས་གནའ་
བོའི་དམར་འཛིང་བྱེད་པའི་འགྲོ་ལུགས་ཡིན་པ་གདོན་མི་ཟ། །
ཁོང་གཉིས་དུས་ལྟར་གཏན་ཁེལ་བྱས་པའི་གནས་དེར་སླེབས་
བྱུང་། དེ་ནི་ངོ་མ《གེ་སར་རྒྱལ་པོའི་སྒྲུང》ནང་དུ“རླུང་བསེར་བུ་
347



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མ་གཏོགས་བར་འབྱེད་མེད། གནམ་སྔོན་པོ་མ་གཏོགས་ལྟ་མཁན་
མེད”ཟེར་བ་ལྟར་རེད། ཐོག་མར་གྲོགས་པོ་དེས་ངའི་ཨ་ཕའི་མགོ་
བོར་གྲི་གཅིག་ཤུགས་ཀྱིས་བསྣུན་ཏེ་ཚེ་གང་བོར་གསུབ་ཐབས་མེད་
པའི་རྨ་ཤུལ་སོར་ལྔ་ཙམ་ཞིག་བཞག་སོང་། གོམ་ཁ་འཁྱར་འཁྱོར་
དུ་གྱུར་པའི་ཨ་ཕ་ཡང་བསྐྱར་བརྟན་པོར་འགྲེང་རྗེས་ ཅིག་ཤོས་ཀྱི་
ཕྲག་པ་གཡས་པའི་སྟེང་ལ་ཡིད་ཚིམས་པའི་གྲི་གཅིག་བསྣུན། མི་
དེའི་ལག་གི་རིང་ཚད་ཁྲུ་དོ་ཙམ་གྱི་རལ་གྲི་དེ (ངས་བལྟས་ན་གྲི་དེ་
ཡང་ ཕལ་ཆེར་ཨ་ ཕས་བཟོས་ པ་ཡིན་ ཤས་ཆེ)ས་ལ་ལྷུང་བ་དང་།
ཁྲག་དམར་ལྷུང་ལྷུང་འབབ་བཞིན་པའི་དཔུང་བ་གཡས་པ་གཅུས་
གཟེར་ལྷོད་པ་ལྟར་རང་དགར་གཡུག་གིན་འདུག་པ་ལས་ཡུན་རིང་
འགོར་ཡང་ས་ལ་ལྷུང་བའི་གྲི་དེ་ཡར་ལེན་པ་མི་མཐོང་། ཨ་ཕས་
མིག་མདུན་གྱི་ཁྲག་དམར་ཡང་ཡང་འབྱིད་ཞོར་ཅི་ཡིན་ཆ་མ་འཚལ་
བར“རྩེད་འདོད་མེད་དམ”ཞེས་དྲིས།
མི་དེར་རྩེད་འདོད་ཡོད་ཀྱང་རྩེད་ཤུགས་མེད་པས་སྡུག་བསྔལ་
གྱིས“ཁྱོད་ནི་ཇི་འདྲའི་བསམ་གནག་ཅིག་རེད་ཨང”ཟེར། །
རྨ་ཁ་རིམ་བཞིན་སོས་པར་གྱུར་མོད། འོན་ཀྱང་གཡས་ལག་
རྦད་དེ་ཤོར་སོང༌། ཨ་ཕ་འགྱོད་པ་ཆེན་པོ་སྐྱེས་ཏེ་ཁ་བཏགས་ཤིག་
བཟུང་ནས་མི་དེར་ལྟ་རུ་སོང་། མི་དེས་རང་གི་གཡས་ལག་ལ་མཆུ་
སྟོན་བྱས་ཏེ“འདི་ནམ་ཡང་ལུས་རྩིབས་སུ་དྲུད་འདུག་པས་ངོ་མ་སུན་
སྣང་སྐྱེ་བ་ཞིག་རེད། རབ་ཡིན་ན་ཁྱོད་ཀྱིས་འདི་རྩ་ནས་གཅོད་
རོགས”ཟེར།
348



ལྷུག་རྩོམ • ཨ་ཕ།
---
-
ཨ་ཕ་མི་དེ་ལས་ཀྱང་སྡུག་བསྔལ་གྱིས་མནར་ཏེ་ཉིན་རྒྱུན་ཆོས་
སྐྱོང་སྲུང་མར་གྲོགས་པོ་ཡིན་ནམ་དགྲ་བོ་ཡིན་པ་ཁོས་ཀྱང་བཤད་མི་
ཤེས་པའི་མི་དེའི་སྡུག་བསྔལ་ཅུང་ཙམ་ཞི་བར་ཡོང་བའི་གསོལ་བ་
ཤུགས་དྲག་ཏུ་བཏབ། །
ཕལ་ཆེར་ལོ་ཕྱེད་འགོར་བའི་ཉིན་ཞིག་ལ། མི་དེ་གཡག་གོང་
ནས་ཏག་ཏག་དཔུང་བ་གཡས་པ་ས་ལ་ཁེལ་ནས་ལྷུང་བ་དང་མཉམ་
དུ་དྲན་མེད་དུ་བརྒྱལ། དྲན་པ་སོས་དུས་གཡས་ལག་གང་འདོད་
ཀྱིས་སྐུམ་སྐྱོང་བྱེད་ཐུབ་པ་ཚོར། ཁོ་རང་དགའ་དྲག་སྟེ་ཅི་བྱེད་
འདི་བྱེད་མ་ཤེས་པར་ཐད་ཀར་ངའི་ཨ་ཕའི་གམ་ལ་རྒྱུགས་ཡོང་ནས་
གཡས་ལག་སྐུམ་སྐྱོང་བྱེད་ཞོར་འཛུམ་དང་བཅས“ཞི་ལི་ཁྱོད་ལག་
རྩུབ་ནའང་སེམས་མི་ནག”ཟེར།
ཨ་ཕས“ཆོས་སྐྱོང་སྲུང་མའི་ནུས་མཐུ་དེ་ངོ་མ་མིའི་བློར་ཤོང་
བ་ཞིག་མ་རེད”ཅེས་བཤད་པ་དང་། ཁོང་གཉིས་ཀྱི་མཛའ་བརྩེ་
སྔར་ལས་ཇེ་ཟབ་ཏུ་གྱུར། དེས་ན་ནཱ་ཕུ་ལོན་གྱིས“གཏན་གྱི་གྲོགས་
པོ་མེད་ལ། གཏན་གྱི་དགྲ་བོའང་མེད”ཟེར་བ་ཅིས་མ་བདེན།
ཁྱོད་ཀྱིས་འདི་འདྲའི་དོན་དག་སྒྲུང་གཏམ་ནང་དུ་ད་གཟོད་
མཐོང་ཐུབ་མི་བསམ་མམ། ཏག་ཏག་དེ་ལྟར་ཡིན་ཏེ། ངས་སྔ་མོ་
ནས་རྒྱུ་ཆ་འདི་བོད་ཡིག་སྒྲུང་གཏམ་ཞིག་གི་ནང་དུ་བྲིས་ཡོད།
བཞི། ཨ་ལགས།
ཐོ་བ་ཆེ་ཆུང་གཉིས་དང་སྐམ་པ་རིང་ཐུང་གཉིས།
སེག་རྡར་
349



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཇམ་རྩུབ་གཉིས་ལས་གཞན་རང་གིས་བཟོས་པའི་ལག་ཆ་ཐབས་
ཆག་འགའ་བཀོད་དེ། རྨིག་ལྕགས་རྙིང་བ་ཞིག་དང་ནོར་རྭ་ཞིག་
གིས་ ཞིབ་ཚགས་ལྡན་ཞིང་རྣོ་དབལ་ ཅན་ གྱི་གྲི་ཞིག་བཟོ་ཐུབ་ པ།
གྲི་རིང་རྙིང་བ་ཞིག་དང་མདུང་སྣེ་ཆག་པོ་ཞིག ཡོབ་ཆེན་ཟད་པོ་
ཞིག་སོགས་མཉམ་དུ་བསགས་ཏེ་ཕལ་ཆེར་སྤྱི་རྒྱ་གསུམ་ལ་འདང་
སྐབས་བརྒྱབ་ཚད་ཕོག་པ་དང་འོད་ལམ་ལམ་གྱི་མེ་བོའུ་ཞིག་བཟོ་
ཐུབ་པ་འདི་ནི་ངའི་ཨ་ཕའི་ལག་རྩལ་ཡིན། དེའི་མི་ཚད་སུ་ཚང་གི་
རྟ་སྒ་ས་ལ་བརྡབས་ནས་རལ་བ་དང་། སུ་ཚང་གི་བཞོ་ཟོའུ་རྨིག་
པས་བརྒྱབ་ནས་ཐོར་བ་སོགས་ལའང་ངའི་ཨ་ཕར་སོ་མ་ནང་བཞིན་
ཞིག་གསོ་བྱེད་པའི་ཐབས་ཤེས་ཡོད། །
ལོ་ན་རྒ་བའི་སྐབས་སུ་ཨ་ཕས་རྣོ་སྦུག་སྦོམ་ཕྲ་དང་སྔོན་ཐོན་
ལག་ཆ་དེ་དག་ལ་ལྟ་བཞིན་ཕངས་སེམས་སྐྱེ་བའི་ངང “ཅ་ལག་འདི་
དག་ཡོད་ན་མེ་མདའ་དང་དཀྲུམ་མདའ་བཟོ་བར་དཀའ་ཚེགས་ཅི་
ཡོད”ཟེར། །
ཆིན་ཝང་གིས་སྲིད་དབང་སྐྱོང་བའི་དུས་སུ་ངའི་ཨ་ཕས་བཟོས་
པའི་མེ་བོའུ་ཞིག་རྒོད་མ་ཡ་མེད་ཅིག་དང་བརྗེ་ཐུབ་པར་མ་ཟད་ད་
དུང་ཚང་མས་འཕྲོག་རྩོད་རྒྱག་སྲིད། གནད་དོན་ནི་སྐབས་དེར་རྣོ་
ལྕགས་རྒྱུ་ཆ་ཧ་ཅང་དཀོན་པས་ལོ་གཅིག་གི་ནང་ལ་མེ་བོའུ་གཉིས་
གསུམ་ཙམ་བཟོ་བྱེད་ཀྱི་རྒྱུ་ཆ་མ་གཏོགས་རྙེད་མི་ཐུབ། དེ་འདྲ་
ཡིན་ཡང་ཨ་ཕའི་སྐད་གྲགས་ཡར་ངོའི་ཟླ་བཞིན་རྒྱས་ཏེ་ཁོའི་གམ་
ནས་ལག་རྩལ་སློབ་མཁན་ཡང་ཇེ་མང་དུ་སོང་། དེའི་ནང་གི་་་
350



ལྷུག་རྩོམ • ཨ་ཕ། །
------
-
གཅིག་ནི་ངས་བཤད་ན་ཁྱོད་རང་ཧ་ལས་སྲིད་དེ་ཨ་ལགས་ཤིག་ཡིན།
དེ་བས་ཀྱང་ཧ་ལས་དགོས་པ་ནི་ཨ་ལགས་དེ་མེ་མདའ་ལ་རང་གི་སྲོག་
བཞིན་འཐད་པ་དང༌། ཁོང་ལ་མེ་མདའ་རིང་པོ་གཉིས་དང་ཐུང་
བ་གཉིས་ཡོད། ཡིན་ནའང་སྐབས་དེའི་མེ་མདའ་མང་ཤོས་འབེན་
ལ་རྩིག་ཚད་དམའ་བ་དང་རྒྱུན་དུ་ཆག་སྐྱོན་འབྱུང་སླ་བས་དུས་དང་
རྣམ་པ་ཀུན་ཏུ་སོ་ཁ་དྲང་བཅོས་དང་ཞིག་གསོ་སྣ་ཚོགས་བྱེད་དགོས།
ངས་བལྟས་ན་འདི་ནི་ཚད་ངེས་ཅན་ཞིག་གི་སྟེང་ནས་ཨ་ལགས་ཀྱིས་
བདག་ཅག་གི་སྟོན་པའི་བཀའ་ཆོས་དྲི་མ་མེད་པ་དེ་མི་འདོན་པར་
ངལ་ཞིང་རྫོབ་པའི་མགར་ལས་བྱེད་པའི་རྒྱུ་རྐྱེན་ཡིན་སྲིད་བསམ། །
ཨ་ལགས་ཀྱི་འཚོ་བ་བཟང་ཞིང་ཆ་རྐྱེན་འཛོམས་ལ། མི་་་
གཤིས་འཇམ་ཞིང་གཏོང་ཕོད་ཆེ། སྐབས་དེར་བླ་བྲང་ན་བཙོང་རྒྱུ་
ཡོད་པའི་མགར་བའི་ལག་ཆ་ཚང་མ་ཁོ་ལ་ཡོད། ཁོ་རང་གིས་ཟ་
ཐུབ་པའི་ཟས་གང་ཞིམ་དེ་ངའི་ཨ་ཕ་ལའང་ཆད་མི་སྲིད། ཁོང་
གཉིས་ཀྱིས་འདི་ལྟར་མཉམ་དུ་ཟ་མ་བཟའ་བ་དང་གེཉམ་དུ་ངལ་
རྩོལ་བྱེད་ལ། ཡོང་སྒོ་ཚང་མ་ངའི་ཨ་ ཕར་དབང་བ་བཤད་་་་་
དགོས། །
ཐེངས་ཤིག་ཨ་ཕས་ ཨ་ལགས་ལ་འདི་ལྟར་དྲིས “སྐུ་གཅེས་་་་
ལགས། ང་ནི་མེད་མུག་གིས་དེད་ནས་ད་གཟོད་ལས་ཀ་རྫོབ་པོ་
འདི་མི་གཉེར་ཐབས་མེད་བྱུང་། ཡིན་ནའང་ཁྱེད་ཀྱི་འདི…....”
ཨ་ལགས་ལྷུག་ལྷུག་དགོད་བཞིན“མགར་ལས་འདི་ཡང་བཟོ་
རིག་པའི་ནང་དུ་གཏོགས་ལ། བཟོ་རིག་པ་ནི་རིག་གནས་ཆེ་བ་
351
，
།



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལྔའི་ཡ་གྱལ་ཡིན། ཨོ། འདི་དག་ཁྱོད་ཀྱིས་ཕལ་ཆེར་ཧ་གོ་རྒྱུ་མ་
རེད། གང་ལྟར་མི་ཞིག་ཡིན་ཚེ་ལས་ཀ་གང་ཡིན་ཤེས་དགོས་ལ།
ཡང་གཅིག་བཤད་ན་དུས་ནམ་ཞིག་ང་རང་ཨ་ལགས་བྱེད་མ་ཐུབ་ཚེ་
ལག་ཤེས་འདི་ལ་བརྟེན་ནས་འཚོ་བ་རོལ་དགོས”ཟེར།
སྐབས་དེར་ཨ་ ཕའི་སེམས་ལ་ཨ་ལགས་ཀྱིས་ཀུ་རེ་རྩེད་ཀྱིན་
འདུག་བསམ་མོད། འོན་ཀྱང་རྗེས་སུ་ཨ་ལགས་དངོས་གནས་ཨ་
ལགས་བྱེད་མ་ཐུབ་པར་མ་ཟད་ཉིན་ལྟར “འཐབ་རྩོད་བྱས་ནས་་
ལངས་རྒྱུ་མེད་པ་དང་། དྲི་ངན་འཐུལ་བ་བཟོ”སྐབས་ཨ་ཕས་ལྐོག་
ཏུ་ལག་ཟུང་ཐལ་མོ་སྦྱར་ཞིང་མིག་ཟུང་དམ་དུ་བཙུམ་སྟེ “བླ་མ་་་
མངོན་མཁྱེན་ཅན་ཟེར་བ་ཁོང་ཚང་རེད” ཟེར་ནས་སྔར་ལས་ཀྱང་
དད་པ་བླ་ལྷག་ཏུ་འཕེལ།
ནམ་རྒྱུན་ཨ་ལགས་དང་སོ་སྐྱེས་ཕལ་བར་ཁྱད་པར་ཅི་ཡང་
མེད་པར་མ་ཟད་ཐེངས་ཤིག་ཨ་ལགས་ཀྱིས་ཅུང་ཙམ་མིན་ན་དཔེ་ཁ་
བ་ཅན་ལ་བཞག་སོང་སྟེ། དེ་དུས་ཁྱིའི་སྨྱོ་ནད་ཀྱིས་ས་སྟེང་ཁྱབ་
ནས་ལོ་རེའི་དགུན་དཔྱིད་དུས་ཚིགས་སུ་ཁྱི་སྨྱོན་གཅིག་གཉིས་རེ་ངོ་
ཚ་མེད་པར་རུ་ནང་ལ་སླེབས་སྲིད། ཨ་ལགས་དང་ཨ་ཕ་གཉིས་
ལས་ཀའི་ནང་ལ་རྦད་དེ་སྒྲིམ་སྡོད་སྐབས་ཕྱི་རོལ་ནས་གློ་བུར་དུ “ཁྱི་
སྨྱོན་ཐོན་ཐལ། ཁྱི་སྨྱོན་ཐོན་ཐལ” ཞེས་འུར་བརྒྱབ་བྱུང༌། སྐད་
ཅིག་དེ་ཉིད་ལ་ངུ་སྐད་དང་འུར་སྐད། བོའུ་སྐད། ད་རུང་ཁྱིའི་
ཟུག་སྐད་སོགས་གྲགས་ཏེ་སྡེ་བ་ཡོངས་རྫོགས་མེ་འབར་བ་དང་ཆུ་
རྡོལ་བ་བཞིན་དུ་གྱུར། ཨ་ལགས་ཀྱིས་རང་གི་ཐོབ་ཐང་རྩ་བ་ནས་
352



ལྷུག་རྩོམ • ཨ་ཕ།
བརྗེད་དེ་ཡར་ལངས་པ་དང་མཉམ་དུ་སོག་གུར་གྱི་ཐེར་མེའི་མགོར་
བཀལ་ཡོད་པའི་མེ་མདར་འཇུས། ཨ་ལགས་ཀྱི “མཛད་པ” ཁྱད་
པར་ཅན་འདིས་ཨ་ཕ་ཧོན་ཐོར་དུ་བཅུག་མོད། སྟབས་ལེགས་པ་ནི་
ཨ་ལགས་སྒོ་ཐེམ་ལས་མཆོངས་ལ་ཉེ་དུས་ཨ་ཕས་དབང་མེད་དུ་“ཁྱེད་
ཚང་སྨྱོས་པ་མིན་ནམ”ཞེས་ངར་སྐད་ཅིག་འབྱིན་བྱུང་།།
ཨ་ལགས་ཀྱི་རྐང་པ་ཡ་གཅིག་སྒོ་ཐེམ་ཀླད་ན་མཐོ་རུ་བཏེགས་
འདུག་ པ་ དང་། ངོ་མདོག་དམར་པོ་ ཁྲག་ ལ་ བྲན་ པ་ ལྟར་ གྱུར།
གདོང་གི་ཤ་གནད་ཕར་འཐེན་ཚུར་འཐེན་བྱས། མཐར་གཏུགས་
ན་ངུ་འདོད་ཡོད་དམ་དགོད་འདོད་ཡོད་པ་སུས་ཀྱང་བཤད་དཀའ།
གང་ལྟར་མཇུག་མཐར་ཁོ་རང་ཧ་ཅང་རང་བྱུང་མིན་པའི་ངང་གླེན་
དགོད་ཅིག་བྱས་རྗེས་ཕྱིར་རང་གནས་སུ་བསྡད། །
འོན་ཀྱང་འདི་ཙམ་གྱིས་ཨ་ཕས་ཨ་ལགས་ལ་བཟུང་བའི་དད་
པར་གཡོ་འགུལ་སྤུ་ཙམ་ཡང་བཟོ་མི་ཐུབ། རྗེས་སུ་ཨ་ལགས་འདི་
ལ་འཐད་རྩོད་བྱེད་ཐེངས་རེར་ཨ་ཕས་བྱེད་ཐབས་སྣ་ཚོགས་བཀོལ་
ནས་ཚོགས་འདུར་གཡོལ་ཐབས་བྱེད་པ་དང༌།། ཁོང་གིས་ད་རུང་
ལྐོག་ཏུ་ཁྱིམ་མི་ཚོར “འུ་ཚོས་ཚེ་ཕྱི་མ་མི་བཤད། ངས་ཨ་ལགས་
ཚང་ནས་ཟ་འཐུང་བྱས་པ་དེ་དག་ཀྱང་སྐྱེ་བ་དུ་མར་འཇལ་མི་ཚར།
མི་ཞིག་ཡིན་ཚེ་མ་མཐའ་ཡང་དྲིན་ཆེན་ལ་དྲིན་ལོག་བྱེད་མི་རུང་ཡ”
ཟེར། ཡིན་ནའང་ཉིན་ཞིག་ཞང་ནང་ནས་བརྡ་སྦྱོར་ནན་མོ་ཞིག་
བཀྲམ་བྱུང་། དེ་ལ་བརྡ་སྦྱོར་ཟེར་བ་ལས་ བཀའ་ ཤོག་ཟེར་ན་་་་
འགྲིག་སྟེ། ཉིན་ག་གེ་མོར་ཞང་ཡོངས་ཀྱིས་ལྷ་འདྲེ་གདོན་བགེགས་
353



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལ་འཐབ་རྩོད་བྱེད་པའི་ཚོགས་ཆེན་འཚོགས་རྒྱུ་ཡིན་པས་མི་དར་མ་
ཡོད་ཚད་ཀྱིས་གནང་བ་ཞུས་མི་ཆོག གལ་ཏེ་ཚོགས་འདུར་ཆད་
མཁན་ཡོད་ན་ཆབ་སྲིད་ཀྱི་འགན་འཁྲི་རྩད་གཅོད་བྱེད་རྒྱུ་ཡིན་ཟེར། །
ཨ་ཕས་ཚོགས་འདུར་ཅི་ལྟར་གཡོལ་བར་བསམ་བློ་སྣ་ཚོགས་
བཏང་ནས་སྡོད་སྐབས་ཨ་ལགས་དེ་གློ་བུར་དུ་ཚེ་ལས་འདས་པའི་
གཏམ་ཐོས་བྱུང་། ཨ་ ཕ་སྐྱོ་གདུང་དྲག་པོས་མནར་བའི་དུས་་་་་
མཚུངས་སུ་ཁུར་བོ་ཆེན་པོ་ས་ལ་ཕོག་པའི་ཚོར་སྣང་ཞིག་ཀྱང་ཡོད་
སྲིད། ཡང་གཅིག་བཤད་ན་དེ་འདྲའི་ལོ་རབས་ནང་དུ་མི་ལ་ལ་
དངོས་གནས་གསོན་པ་ལས་ཤི་ན་དགའ་བ་མིན་ནམ།
ལྔ། རུ་གཙོ།
རྩོམ་རིག་བརྩམས་ཆོས་མང་ཤོས་ནང་དུ་མི་ངན་དེ་བྱ་་་་
གཟུགས་བཙོག་པའམ་ཡང་ན་ཕུང་པོར་ཆད་སྐྱོན་ཡོད་པར(དཔེར་
ན་མིག་གཅིག་ཅན་སོགས)བཞེངས་བསྐྲུན་བྱས་ཡོད། ངས་སྔོན་
ཆད་དེ་ནི་སྒྱུ་རྩལ་པས་ཆེད་དུ་ཀློག་པ་པོར་མི་ངན་པར་སྡང་སེམས་
སྐྱེད་ཕྱིར་ཡིན་བསམ། འོན་ཀྱང་དུས་ཡུན་རིང་པོར་མཐའ་འཁོར་
གྱི་མི་རྣམས་ལ་ལྟ་ཞིབ་བྱས་པ་བརྒྱུད་ནས་རིམ་བཞིན་སྒྱུ་རྩལ་པས་
འདི་ལྟར་བྱེད་པར་གཞི་འཛིན་ས་མེད་པ་ཞིག་མིན་པ་རྟོགས།
རྒྱང་བསྒྲགས་དང་བརྙན་འཕྲིན་ནང་དུ “རྒྱ་མཚོར་སྐྱོད་ན་་
དེད་དཔོན་ལ་བརྟེན་དགོས། དངོས་མང་སྐྱེ་སྟོབས་ཉི་མར་བརྟེན་
354



ལྷུག་རྩོམ • ཨ་ཕ། །
དགོས......”ཞེས་པའི་གླུ་དབྱངས་རྙིང་བ་འདི་གཏོང་ཐེངས་རེར་
ངའི་སེམས་ལ་ང་ཚོའི་སྔོན་གྱི་ཏོས་ ཀྲུང་ངམ་རུ་གཙོ་དེ་དྲན་ཡོང་།
མི་དམངས་ཀུང་ཧྲེའི་སྐབས་སུ་ད་ལྟའི་འགོ་ཁྲིད་ལས་བྱེད་བརྗེ་རེས་
བྱེད་པ་དང་འདྲ་བར་མི་དམངས་ཀུང་ཧྲེ་དང་མི་དམངས་ཀུང་ཧྲེའི་
བར་དང་། ཐོན་སྐྱེད་རུ་ཁག་དང་ཐོན་སྐྱེད་རུ་ཁག་བར་དུ་གཞི་
རིམ་ལས་བྱེད་བརྗེ་རེས་བྱེད་སྲིད། ང་ཚོའི་རུ་ཁག་ཏུའང་རུ་གཙོ་
ཞིག་མངགས་ཡོང་བ་དེ་ནི་མི་ཞིག་རེད་ཟེར་བ་ལས་རྨེན་རྡོག་ཅིག་
རེད་ཟེར་ན་འགྲིག་པས་ངའི་ཨ་ཕས་རུ་གཙོ་སླེབས་མ་ཐགེ “རྨེན་
རྡོག”ཅེས་པའི་མཚང་མིང་ཞིག་བཏགས་པ་དང་། དེ་ནས་བཟུང་
སྡེ་འབངས་རྣམས་ཀྱིས་ཀྱང་ལྐོག་ཏུ་དེ་ལྟར་འབོད། རུ་གཙོའི་་་
གཟུགས་ཀྱི་རིང་ཚད་ལ་སྨིས་གཅིག་དང་ཕྱེད་ཀ་ལས་མེད་ལ། ནམ་
ཡང་ཚི་ཁུས་སྦངས་པའི་སྐྲ་ཉག་ཐར་ཐོར་འགའ་སྐྱེས་ཡོད་པའི་མགོ་
ཆེན་པོ་དེ་ཐད་ཀར་ཕྲག་སྟེང་དུ་ཡོད་པའམ་གསལ་བོར་བཤད་ན་ཁོ་
ལ་སྐེ་ཟེར་བ་ཤུལ་ཙམ་ཡང་བཙལ་རྒྱུ་མེད། འདི་ད་རུང་ཅི་ཡང་
མིན་ལ། གལ་ཏེ་ཁྱོད་ཀྱིས་ཁོས་དབང་ཆ་སྤྱད་དེ་རུ་ཁག་གི་རྟ་ཕོ་
ཡོངས་རྫོགས་ཁྲོད་ནས་བདམས་པའི་གཟུགས་སྟོབས་ཆེ་བའི་རྨ་་་་
ཁུགས་ཀྱི་རྟ་དེའི་རྒྱབ་ཏུ་བླུགས(“ཞོན”ཟེར་བའི་ཚིག་འདི་བཀོལ་
ཐབས་མེད)ནས་འགྲོ་བ་མཐོང་ཚེ་ལྷག་པར་བྲོ་བ་ལྡན་ཏེ། རྒྱང་
ནས་བལྟས་ན་རྟ་རྒྱབ་ཀྱི་དངོས་པོ་དེ་ཅི་ཞིག་ཡིན་པ་གཏན་ནས་ཤེས་
མི་ཐུབ་པ་དང་ རིམ་བཞིན་ཉེ་སར་བཅར་ཚེ་ཐོག་མར་ཁྱོད་ཀྱི་
མིག་ལམ་དུ་མངོན་པ་ནི་ཁོ་རང་ཉིད་མ་ཡིན་པར་ཁོའི་བྲང་ཁའི་
355



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དཀར་ཡོལ་གྱི་ཁ་ལྟར་ཆེ་ཞིང་འོད་ཟེར་འཕྲོ་བའི་མའོ་ཙེ་ཏུང་གི་་
རྟགས་མ་དེ་ཡིན། སྐབས་འདིར་སྡེ་འབངས་རྣམས་ཀྱིས་རང་་་་་
དབང་མེད་པར “གནམ་རྒན་མ། རྨེན་རྡོག་རེད” ཅེས་ཁ་ནས་
འཆོར་བ་དང་མཉམ་དུ་སྐྲག་འདར་ཞིག་རྒྱག་སྲིད། འདི་ཡང་ད་
རུང་ཅི་ཡང་མིན་ལ། གལ་ཏེ་ཁྱོད་ལ་མིག་བསོད་ལྡན་ནས་ཁོ་རང་
གཟུགས་སྟོབས་ཆེ་ཞིང་རྐང་ལག་རིང་བའི་རྟ་རྒྱབ་ཏུ་བླུགས་ཤིང་།
ཁོའི་སྙིང་དང་འདྲ་བའི་རིང་ཞིང་རྫོབ་པའི་མེ་མདའ་དེ་ཁུར་འགྲོ་བ་
མཐོང་ཚེ་ཁྱོད་ཀྱི་སེམས་ལ “ ཨ་ཁ། འདི་ནི་ཆེད་དུ་མི་ལ་དགོད་ཁ་
སློང་བྱེད་དུ་བཟོས་པ་མིན་ནམ” སྙམ་སྲིད། ཁོ་རང་རྟ་ལས་བབས་
པ་ན་མེ་མདའི་རྐུབ་དེ་ས་ལ་དྲུད་ནས་འགྲོ་ཞིང་། ཁོས་ཕྱོགས་་་
གཅིག་ ནས “རྒྱ་ མཚོར་ སྐྱོད་ ན་ དེད་ དཔོན་ ལ་ བརྟེན་ དགོས།
དངོས་མང་སྐྱེ་སྟོབས་ཉི་མར་བརྟེན་དགོས…..…..”ཞེས་སྣ་གླུ་ལེན་པ་
དང༌། ཕྱོགས་གཅིག་ནས་དབུགས་སྦོམ་པོ་ལྷེམ་ལྷེམ་གཏོང་བཞིན་
འགྲོ་བའི་ཚུལ་དེས་མིའི་སེམས་ལ “ཨ་ཁ། མི་ཚེ་ཟེར་བ་ཇི་འདྲའི་
སྡུག་བསྔལ་ཞིག་རེད་ཨང”སྙམ་པའི་འདུ་ཤེས་ཤིག་སྟེར། །
ཁོའི་བྱད་གཟུགས་བཙོག་པ་མ་ཟད་གཤིས་སྤྱོད་ཀྱང་བཙོག་སྟེ།
ཁོས་ ནམ་ ཡང་ ལག་ པ་ འགུལ་ ནས་ ངལ་ རྩོལ་ མི་ བྱེད་ པ་ དང་།
མཚམས་རེར་ཞོར་ལས་སྒྲུབ་པར་ཁ་གཡར་ཏེ་བུ་མོ་ན་ཆུང་འགའ་
ཁྲིད་ནས་ཕྱི་རོལ་ཏུ་སོང་རྗེས་ཆགས་པ་འཕེལ་བའི་གཅན་གཟན་དང་
འདྲ་བར་ཉིན་གང་བོར་བུ་མོ་ཞིག་གི་རྐུབ་ལ་མཆུ་བཞག་ནས་རྗེས་
དེད་དེ་ཆགས་གཏམ་བཤད། གལ་ཏེ་སུས་ཁོའི་འདོད་པ་མ་བསྐང་
356



ལྷུག་རྩོམ • ཨ་ཕ།
ན་ཁོས་དེའི་ལས་ཀའི་སྐར་གྲངས་འཐེན་སྲིད་ལ། དུས་བབ་ངོས་མི་
ཟིན་པ་གང་དེས་ལྟོགས་སྐོམ་ཡང་མྱང་དགོས་པ་རེད། ཁོས“གྲུབ་
ཆ་མི་བཟང་བའི”མི་རྣམས་ལ་སྟོན་རླུང་གིས་རྩྭ་ལྡུམ་འདེད་པ་ལྟར་
སྙིང་རྗེ་བྲལ་ཞིང་། ཁོའི་གདུག་རྩུབ་མནར་གཅོད་མ་བཟོད་པར་
སྐྱེས་པ་གཅིག་དང་བུད་མེད་གཅིག་གིས་སྔ་རྗེས་སུ་རང་ཚང་གི་སོག་
གུར་གྱི་ཧཱ་ར་ཆེའི་སྟེང་དུ་གནམ་ཐག་བརྒྱབ་ནས་རང་སྲོག་བཅད།
ཁོས་ད་དུང་འདས་པོར“ཉེས་པར་སྐྲག་ནས་རང་སྲོག་བཅད” ཅེས་
པའི་མིང་ངན་གཡོགས། ཡིན་ནའང“ལངས་ཕྱོགས་བརྟན” པའི་
དབང་གིས་འདི་འདྲའི་མི་མིན་འདྲེ་མིན་ཞིག་གིས་ང་ཚོའི་སྡེ་འབངས་
ཉིས་བརྒྱ་ལྷག་ལ་ལོ་ངོ་བཅུའི་རིང་དབང་བསྒྱུར་བྱས། ་
མཚམས་འདིར་སླེབས་ཚེ་ཁྱོད་ཀྱིས་ང་ལ “ཡིན་ནའང་ཁོ་རང་
ཁྱོད་ཀྱི་ཨ་ཕ་དང་འབྲེལ་བ་ཅི་ཡོད”ཅེས་འདྲི་སྲིད། ངོ་མ། ཁོ་
རང་ངའི་ཨ་ཕ་དང་ཐད་ཀར་གྱི་འབྲེལ་བ་མེད་པ་འདྲ་མོད། འོན་
ཀྱང་དེ་དུས་ཨ་ཕས་ལོ་རེར་ཐུན་མོང་ལ་སྒོར་དྲུག་བརྒྱ་སྤྲོད་དགོས།
འདི་ནི་སྐབས་དེར་མཚོན་ན་གྲངས་ཀ་ཉུང་ཉུང་ཞིག་གཏན་ནས་མིན་
པས་ཨ་ཕས་སྲོག་བསྡོས་ནས་ལས་ཀ་ལས་ན་ད་གཟོད་འགན་ཁུར་
འགྲུབ་ཙམ་བྱེད་ཐུབ།
ཉིན་རེའི་སྔ་མོར། ཨ་ ཕ་སྤུའང་ཟད་འདུག་པའི་བེའུ་ཀོའི་
སྟན་དེའི་སྟེང་དུ་བསྡད་པ་ནས་གཅིན་པ་རེ་གཏོང་དུས་མ་གཏོགས་
ཉིན་གང་བོར་ཡར་མི་ལངས། ཁོང་གིས་སྐབས་དེའི་འབྲོག་པའི་
སྐྱེས་པ་མང་ཤོས་དང་འདྲ་བར་ཚི་ལེན་མི་གོན་ལ། རྗེས་སུ་ཆ་རྐྱེན་
357



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཇེ་བཟང་དུ་ཡོང་དུས་ཀྱང་ཚི་ལེན་གོན་དུས་ཧ་ཅང་ཉུང་། རྡུལ་
ཆུས་སོལ་ཐལ་དང་ས་རྡུལ་ཁོང་གི་སྤྱི་གཙུག་ནས་ཡང་དང་ཡང་དུ་མ་
ནེའི་མགོ་དང་བྲང་ཁའི་བར་དུ་དེད་ཡོང་། ཉིན་གུང་སླེབས་ནའང་
ཁོ་རང་སྔར་བཞིན་གནས་དེར་བསྡད་དེ་ཟ་མ་ངན་ངོན་ཞིག་ཟ་ཙམ་
བྱས་རྗེས་མུ་མཐུད་དུ་ལས་ཀ་ལས། གལ་ཏེ་ཁོ་ལ་ལས་ཀ་རྐྱང་རྐྱང་
ལས་སུ་བཅུག་ནའང་འཁང་ར་མེད་པ་འདྲ་མོད། ལན་ཆགས་ཤིག་
ནི་དེ་དུས་མི་རྣམས་ཉིན་མཚན་མེད་པར་ཚོགས་འདུ་ཆེ་ཆུང་འདྲ་
མིན་དང“ སྔ་དྲོར་བཀའ་འདྲི་དང་ཕྱི་དྲོར་སྙན་སེང་ཞུ་བ” སོགས་སུ་
ཞུགས་དགོས། །
སྤྱིར་ནའང་ཨ་ཕ་ངང་རྒྱུད་འཇམ་པའི་མི་དེའི་རིགས་མིན་ལ།
ངལ་རྩོལ་ལྗིད་མོ་དང་ཚོགས་འདུ་མང་པོ་དེས་ཁོའི་གཤིས་ཀ་ལྷག་
པར་ཇེ་རྩུབ་ཏུ་གྱུར་ཏེ་གང་བྱུང་དུ་ཨ་མར་གཅར་རྡུང་བྱེད་པ་དང་།
མི་འགྱངས་པར་ང་རྫོང་མཁར་དུ་སློབ་གྲྭར་མངགས་རྒྱུ་བྱས་ཡོད་པ་
དེ་ཡང་བློ་ལོག་སྟེ་ང་ནི་ཕལ་ཆེར་ཁོའི་ལག་འོག་གི་བཟོ་ཕྲུག་ཅིག་ཏུ་
གྱུར་ནས་བྱིས་པ་གཞན་དང་མཉམ་དུ་རྩེད་པའི་གོ་སྐབས་སྔར་ལས་
བྲལ། འདི་ལྟར1974ལོར་ང་རང་རང་ལོ་བཅུ་གསུམ་ལ་སླེབས་ཚེ་
ཁྱིམ་མི་གཞན་པའི་གནོན་ཤུགས་འོག་ཏུ་ཁོ་རང་གཞི་ནས་འཐད་པ་
བྱུང་བས་ངས་ད་གཟོད་སློབ་ཆུང་འདོན་འགོ་བརྩམས། ཕངས་པ་
ཞིག་ལ་དེ་དུས་སློབ་གྲྭའང་ཁ་ཐོར་དགུ་ཐོར་དུ་གྱུར་ཏེ་བསླབ་དེབ་
མེད་ལ་ལས་བྱའང་མེད། དེ་བས་ཀྱང་རྒྱུགས་ལེན་རྒྱུ་མེད།
བཟོད་ཐབས་བྲལ་བའི་གནས་ཚུལ་འོག་ཏུ་ངའི་ཨ་མས་གཞི་
358



ལྷུག་རྩོམ • ཨ་ཕ།
ནས་ཨ་ཕ་དང་ཁྱིམ་ཚང་གཉིས་སུ་དབྱེ་རྒྱུ་ཁྱབ་བསྒྲགས་བྱས་ཀྱང་ཨ་
ཕ་ཅུང་ཙམ་ཡང་དཔའ་མ་ཞུམ། འོན་ཀྱང་ངས་ཁོ་ལ“གལ་ཏེ་ཁྱོད་
ཀྱིས་ང་རང་བྱིས་པ་གཞན་དང་རྩེད་དུ་མི་འཇུག་ན་ངས་ཁྱོད་ཀྱིས་
ལྐོག་ཏུ་མ་ཎི་འདོན་པའི་དོན་དག་དེ་རྨེན་རྡོག་ལ་བཤད་རྒྱུ་ཡིན”
ཞེས་ ཐ་ ཚིག་ བསྒྲགས་ པ་ ན་ ཁོ་ རང་ གཞི་ ནས་ ཁ་ གདངས་ ཤིང་།
ཡུན་རིང་བར་དུ་དབུགས་ཀྱང་གཏོང་མི་ནུས་པར་གྱུར། འདི་ནི་
སྐྲག་སྣང་སྐྱེས་པ་མ་ཡིན་པར་སེམས་གཏིང་ནས་ང་ལ་ཡིད་ཆད་པ་
རེད། རྒྱུ་མཚན་ནི་ལོ་ཟླ་དེའི་ནང་དུ་ཕ་མའི “ནག་ཉེས” ཟེར་་
འདོན་བྱེད་མཁན་གྱི་གསར་བརྗེའི་རྗེས་སྐྱོང་བ་མང་དུ་ཡོད།
དེ་ནས་བཟུང་ཨ་ཕས་དོན་དག་ཅི་ལའང་འདྲི་རྩད་མི་བྱེད་
པར་སྔར་ལས་སྨྲ་བརྗོད་ཇེ་ཉུང་དུ་གྱུར་ཅིང་སྔར་ལས་སྲོག་བསྡོས་
བཞིན་ལས་ཀ་ལས། མཚམས་རེར་ཁོང་ཁྲོ་ལངས་ཚེ་སྔར་ལས་ལྡབ་
འགྱུར་གྱིས་འཇིགས་སུ་རུང་པས་ཕལ་ཆེར་སྡེ་འབངས་ཚང་མ་ སྒོ་
ལའང་འབུད་མི་ཕོད། །
“རིག་གསར” གཞི་ནས་མཇུག་རྫོགས་པ་དང༌། རྨེན་རྡོག་
ཀྱང་ཕྱིར་རང་གི་སྡེ་བར་བུད་སོང་། ལོ་ངོ་ཉི་ཤུ་ལྷག་གི་རྗེས་ཀྱི་དེང་
གི་དུས་འདིར་ཟིང་ཆའི་ལོ་ཟླའི་ནང་དུ་ཀླད་པར་ཚ་བ་འཕེལ་དྲགས་
པའི་མི་མང་ཤོས་དང་འདྲ་བར་ཆེན་རྡོག་གི་གནས་བབ་ཀྱང་དེ་
འདྲའི་ཡིད་དུ་འོངས་པ་ཞིག་མིན་པ་འདྲ་སྟེ། རྒྱུ་མཚན་ནི་ཁོ་རང་
ནམ་ རྒྱུན་རྫོང་དམངས་སྲིད་ཅུའི་མུག་སྐྱོབ་མཛོད་ཁང་གི་སྒོ་ཁར་
འཁོར་གྱིན་འདུག
359



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ལོ་ན་རྒ་བའི་དུས་སུ། ཨ་ཕས་མཚམས་མི་ཆད་པར་སྒྲ་སྡུད་
འཕྲུལ་འཁོར་ལ་ཉན་པ་དང་། རང་གིས་བཟོས་པའི་གྲི་དང་མེ་
བོའུའི་ཁ་ནས་ཚེ་སྲོག་ཤོར་བ་རྣམས་གཙོ་བྱས་པའི་འགྲོ་བ་རིགས་
དྲུག་ལ་ཐར་བ་ཐོབ་ཆེད་མ་ནི་འདོན་པ་ལས་གཞན་དོན་དག་ཆེ་ཆུང་
གང་ལའང་དོ་སྣང་མི་བྱེད་པར་མ་ཟད་ཐ་ན་ཐེངས་ཤིག་ངའི་བཟའ་
ཟླས་ངས་ཉིན་གང་བོར་ཆང་འཐུང་བ་ལས་ཟས་མི་བཟའ་བའི་དོན་
དག་དེ་ཁོང་ལ་གཏུག་བཤེར་བྱས་མོད། འོན་ཀྱང་ཁོང་གིས“ཟས་
ཞིམ་པོ་འདི་འདྲ་མི་བཟའ་བར་ཆང་བཙན་པོ་དེ་འདྲ་འཐུང་། ཞི་
ལི་འདི་བླུན་པ་ལ། ཁོ་རང་གང་འདོད་དུ་ཞོག”ཟེར་ནས་ཆུང་མ་
ནང་དོན་མེད་པ་བཟོས། །
ཨ་ཕས་མཚམས་རེར་ང་ལ“གཅེས་ཕྲུག ངས་ཁྱོད་ཀྱིས་ཆོས་
འདོན་པའི་ཚིག་གཅིག་ཀྱང་མི་ཐོས་པ་འདི་ཅི་ཡིན”ཟེར། །
ངས་ཁོང་གི་སེམས་པ་ཕམ་དུ་འཇུག་འདོད་མེད་པས “ཆོས་
འདོན་པ་ལ་སྐད་སྒྲ་ཐོན་དགོས་པའི་ངེས་པ་མེད། ངས་ཉིན་གང་
བོར་དཔེ་ཆར་བལྟ་བཞིན་པ་ཁྱེད་ཀྱིས་མི་མཐོང་ངམ། འདི་ཚང་མ་
ཆོས་དཔེ་རེད”ཅེས་བཤད།
“དེས་ན་བཟང་གི དེས་ན་བཟང་གི” ཨ་ཕ་ཧ་ཅང་དགའ་
བར་གྱུར། །
བོད་སྐད་ཀྱི་ཁ་སྐད་དང་ཡིག་སྐད་བར་ལ་ཁྱད་པར་ཆེ་བས་ཡི་
གེ་མི་ཤེས་པའི་མིས《གེ་སར་རྒྱལ་པོའི་སྒྲུང》སོགས་རིག་རྩལ་ལེ་ཚན་
འགའ་རེ་མ་གཏོགས་གནམ་གཤིས་སྔོན་བརྡའང་དེ་འདྲ་ཕུ་ཐག་ཆོད་
360



ལྷུག་རྩོམ • ཨ་ཕ།
པ་གོ་མི་སྲིད། དེའི་ཕྱིར་ཨ་ཕས་དེ་ལྟར་སུན་སྣང་མེད་པར་རྒྱང་
བསྒྲགས་ ལ་ ཉན་ པ་ དེར་ ང་ རང་ དོགས་ པ་ མི་ ཟ་ ཀ་ མེད་ རེད།
ཐེངས་ཤིག་ངས་ལྐོག་ཏུ་སྒྲ་སྡུད་འཕྲུལ་འཁོར་རྒྱ་སྐད་ཀྱི་སྟེང་ལ་་་་
བསྐོར་ཏེ་བརྟག་ནའང་ཨ་ཕས་མུ་མཐུད་དུ་ཉན་འདུག ངས་ཡང་
བསྐྱར་སྐད་རིགས་གང་ཡིན་རང་གིས་ཀྱང་མི་ཤེས་པའི་བརྒྱུད་ལམ་
ཞིག་གི་སྟེང་ལ་བཞག་སྟེ་བརྟག་པ་ན་ཨ་ཕས་སྔར་བཞིན་ཉན་ནས་
བསྒྲིམས་འདུག་པས་ངས་ད་གཟོད་ཁོང་གི་དབང་ཤེས་ཉམས་ནས་
ཚད་ངེས་ཅན་ཞིག་ལ་སླེབས་ཡོད་པ་རྟོགས། དེ་ནས་བཟུང་ངས་ཨ་
ཕའི་འགྱུར་ལྡོག་རེ་རེར་ཞིབ་ཏུ་བརྟག མ་གཞི་མི་རྒན་པ་རྒས་ཚད་
དེ་བྱིས་པ་ནར་སོན་ཚད་ལས་ཀྱང་མགྱོགས། རྗེས་སུ་ཨ་ཕ་རང་
གིས་ ཀྱང་ རང་ ཉིད་ ཀྱི་དུས་ཚོད་ མི་རིང་བ་ཚོར་བྱུང་ བ་ འདྲ་ སྟེ།
རྫོང་མཁར་དུ་འདུག་མི་འདོད་པར་ཡིན་གཅིག་མིན་གཉིས་ཀྱིས་ནོར་
ལུག་གི་གམ་དུ་འགྲོ་བའམ། གསལ་བོར་བཤད་ན་ཁང་པའི་ནང་དུ་
ཤི་མི་འདོད་པར་སོག་གུར་ནང་དུ་འཆི་རྒྱུ་ཡིན་ཟེར་བས་ང་ཡང་་
ཐབས་ཟད་དེ་ཁོ་རང་རུ་ནང་དུ་བསྐྱལ།
ཉིན་ཞིག་རུ་ནང་གི་གཉེན་ཉེ་ཞིག་ཡོང་སྟེ“ཕར་བལྟས་ན་ཁྱོད་
ཀྱི་ཨ་ཕར་གནད་དོན་ཆེན་པོ་མེད་པ་འདྲ་མོད། འོན་ཀྱང་དེ་རིང་
ཁོས་གློ་བུར་དུ་ཁྱོད་ཀྱི་མིང་ནས་གླེང་སྟེ་མཚམས་མི་འཇོག”ཟེར་བས་
ང་རང་རྐང་ཐང་དུ་རྫོང་མཁར་ལྟག་རྒྱབ་ཀྱི་རི་དེར་བརྒལ་ནས་ཡུལ་
ལ་སོང༌།
ཨ་ཕས་ང་ངོས་ཟིན་པར་མ་ཟད་ཁོ་རང་ལོ་དེའི་ནང་གི་དུས་
361



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཚོད་ག་དུས་ལས་ཀྱང་ལུས་ཁམས་བདེ་ཞིང་རིག་པ་གསལ་བ་འདྲ་
བས་ངས་ཀྱང་སེམས་ལྷོད་ལ་ ཕབ་སྟེ་ས་མ་རུབ་སྔོན་ལ་ཕྱིར་རྫོང་་
མཁར་དུ་ཡོང་། འོན་ཀྱང་བློ་ཡུལ་ལས་འདས་པ་ནི་ཕྱི་ཉིན་ནམ་མ་
ལངས་གོང་ལ་གཏམ་ངན་དེ་ངའི་རྣ་བར་སླེབས།
2004ལོའི«མཚོ་སྔོན་མང་ཚོགས་སྒྱུ་རྩལ》དེབ་དང་པོ་ལས་བདམས།
362



ལྷུག་རྩོམ • ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
ཆབ་བྲག་མགོན་པོ་སྐྱབས།
རྩྭ་ཐང་ནི་ཧ་ཅང་མཛེས་ཏེ་ལྷག་པར་ཞོགས་པའི་རྩྭ་ཐང་འདི་
ཡིད་དུ་འོང་། ཞོགས་པའི་ཟིལ་བ་མགོ་རུ་གྱོན་པའི་རྩྭ་ལྗང་དང་མེ་
ཏོག་ག་ས་གར་ཁྱབ་ཅིང༌། དེ་ཚོར་སེམས་ཀྱི་འདུ་ཤེས་ལྡན་པ་དང་
འདྲ་བར་ངེད་ཅག་ལ་དབུ་ལྕོག་ལྕོག་གི་ངང་ནས་འཛུམ་མདངས་སྟོན་
ལ། འཕུར་བཞིན་གླུ་གར་ལ་རོལ་བའི་བྱེའུས་ངེད་ཚོར “ སྔ་ཀ”
“བདེའམ”ཞེས་འདྲི་ཞིང་། དར་ལྗང་ཐང་ལ་བཏིང་འདྲའི་ནེའུ་
གསིང་གིས་དབུགས་རྔུབ་ཐེངས་རེར་བསིལ་སྣང་གིས་ཚིམ་པར་བྱེད།
འོན་ཀྱང་། དེ་རིང་ཁོས་ཀྱང་ནམ་རྒྱུན་ལྟར་བདག་གི་ཡིད་དབང་
འགུག་མི་ནུས་ཏེ། ཅིའི་ཕྱིར་ཞེ་ན། དེ་རིང་བདག་ཕ་ཡུལ་གྱི་ཆེས་
མཛེས་ཤིང་སྒེག་ལ་མཐོ་ཞིང་བརྗིད་པའི་བྲག་རི་སྟེ་ཀླུའི་ཨ་མྱེས་ཆབ་
བྲག་ལ་སྤྲོ་གསེང་ལྟ་སྐོར་དུ་འགྲོ་བའི་ཕྱིར་རོ། །
ཆབ་བྲག་ནི་གསེར་ལུང་ཞང་དང་ཁུ་སིན་ཞང་གཉིས་ཀྱི་་་་་
མཚམས་ན་ཡོད་ལ། དེ་ཧ་ཅང་མཐོ་བས་ང་ཚོའི་སོག་རྫོང་རྩྭ་ཐང་
གི་གནས་གང་ནས་བལྟས་ཀྱང་སྔོ་བསངས་ངེར་མཐོང་ཐུབ། །
གོ་ ཐོས་ ལྟར་ ན། དེ་ གའི་ ཡུལ་ ལྗོངས་ ཧ་ ཅང་ མཛེས་ ཏེ།
དྲང་བོར་འགྲེང་བའི་བྲག་རྩེས་ནམ་མཁའི་སྤྲིན་ཕུང་བརྟོལ་ཏེ “ལྷ་
363



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཡུལ” ལ་བསྙེགས་ཤིང༌། དེར་མིང་མི་ཐོགས་པའི་བསུང་ཞིམ་མེ་
ཏོག་སྣ་ཚོགས་ཡོད་ལ། གསོམ་ཤུག་ལྕང་གླང་གི་ནགས་ཀློང་ན་ཤ་
བ་དང་གླ་བ་སོགས་རི་དྭགས་ཀྱི་ཁྱུ་ཚོགས་བདེ་བར་འཚོ་བ་དང་།
དྭངས་གསལ་གྱི་ཆུ་ཕྲན་སྔོ་མེར་འཁྱིལ་བའི་མཚེའུ་ཡང་ཡོད་ཟེར།
ཆབ་བྲག་ནི་ཕ་ཡུལ་འབྲོག་དམངས་ཀྱིས་མཆོད་པའི་གཞི་་་
བདག་གི་གནས་འགངས་ཆེན་ཞིག་ཀྱང་ཡིན་ཏེ། བཤད་ཚུལ་ལྟར་
ན། དེར་ཀླུ་མོ་སྟོང་གིས་གནས་འཆའ་བས “ཀླུའི་ཕོ་བྲང”དུ་
འབོད་ལ། དེ་མཆོད་ན་མི་ཡི་ན་ཚ་དང་ཕྱུགས་ཀྱི་གོད་ཁ་ཟློག་ཅིང་།
མི་ལེགས་ཐན་ལྟས་མ་ལུས་ཟློག་སྟེ་མི་ཚོར་ཕུན་ཚོགས་དགེ་ལེགས་
སྩོལ་ཟེར།
ལྷག་པར་སྐྱབས་གཅིག་མི་ཡི་མགོན་པོ་འཇམ་དབྱངས་བཞད་
པའི་སྐུ་ཡི་ཕྲེང་བ་ཆེ་གེ་མོ་དང་གསེར་ལུང་མདའ་ཚན་དགོན་པ་བཀྲ་
ཤིས་དགའ་ལྡན་གླིང་གི་བདག་པོ་བྲག་སྒོམ་པ་སོགས་བླ་ཆེན་དག་
ཆབ་བྲག་དབུ་རྩེར་ཕེབས་སྐབས་ལྟས་ཡ་མཚན་ཅན་བྱུང་ཚུལ་སོགས་
གཏམ་རྒྱུད་ཀྱང་ཧ་ཅང་མང་། །
ཆབ་བྲག་གི་ཡུལ་ལྗོངས་མཛེས་ཚུལ་དང་ཁྱད་མཚར་གྱི་གཏམ་
རྒྱུད་དེ་དག་གིས་བདག་ཡིད་སྔ་མོ་ནས་ཕྲོགས་པས། དེར་ཐེངས་
གཅིག་འགྲོ་ཐུབ་ན་སྙམ་པའི་འདུན་མའི་རླབས་ཕྲེང་བསྟར་བཞིན་
འཕྱོ་ནའང་ད་བར་དུ་རྒྱང་ལྟ་ཙམ་བྱེད་པ་ལས་ཐག་ཉེར་མངོན་སུམ་
གྱིས་མཇལ་བའི་སྐལ་བ་མ་བྱུང་། དེ་རིང་ལམ་ལ་ཆས་པ་ན། ལོ་
འགར་སྨོན་པའི་འདུན་སེམས་ཀྱིས་སྐུལ་རྐྱེན། རྟ་ཕོའི་བང་གིས་
364



ལྷུག་རྩོམ • ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
རྒྱུགས་ནའང་དལ་བའི་སྣང་བ་སྐྱེས།
ངས་ཤར་མར་དམིགས་པའི་ཆབ་བྲག་དེ་སོང་གིན་སོང་གིན་ཇེ་
མཐོ་དང་ཇེ་ཆེ། ཇེ་བརྗིད་རེད། དུས་ཚོད་བཅུ་གཅིག་གི་ཡས་
མས་སུ་ཆུ་ཤེལ་གྱིས་བཞེངས་འདྲའི་མཆོད་རྟེན་ཆེན་པོ་འདི་ལྕང་གླང་
ཚང་ཚིང་གི་ར་བའི་དབུས་སུ་ང་ཚོའི་མདུན་དུ་བརྗིད་ཉམས་དང་
བཅས་ཀྲོང་ངེར་འགྱིང་བྱུང་།
ང་ཚོ་ཐོག་མར་བསུ་མཁན་ནི “ངལ་ལམ། ཕེབས་སམ” ཞེས་
འདྲི་བའི་བྱ་བྱེའུ་དང༌། “ཤོག་ཤོག ཤོག་ཤོག” ཅེས་རྒྱུ་བའི་ཆུ་
ཕྲན། འཛུམ་གྱིས་མགོ་ལྕོག་ལྡེམ་པའི་མེ་ཏོག་བཅས་རེད་ལ། དེ་
ནས་ཡར་ཙམ་སོང་བ་ན་ཤ་བ་དང་གླ་བ་སོགས་ཀྱང་ལམ་སྣེ་འདྲེན་
པར་མངགས་འདུག
དུས་ཚོད་གཅིག་དང་ཕྱེད་ཙམ་སོང་རྗེས་སྤང་བདེ་མོ་ཞིག་ལ་
སླེབས་ཤིང“ཤག་ཤག་ཤག”གི་སྒྲ་ཞིག་ཐོས་པས་མགོ་བོ་བཀྱགས་ཏེ་
བལྟས་པ་ན། དཀར་ལ་འོད་འཕྲོ་བའི་རྦབ་ཆུ་གཉིས་དཀར་གཙང་
གི་ཁ་བཏགས་ཤིག་དང་འདྲ་བར་དྲང་མོར་འཕྱང་འདུག དེ་ནས་
ཕར་ཙམ་སོང་བ་ན་སྔོ་ཐང་ཐིང་གི་མཚེའུ་དྭངས་གཙང་མེ་ལོང་དང་
ནོར་བ་ཞིག་གི་ཁར་སླེབས་ལ། ཆབ་བྲག་དང་དགུང་སྔོན། སྤྲིན་
དཀར། ལྗོན་ཤིང་། བདག་དང་འདོ་བའི་གཟུགས་བརྙན་དེ་་
མཚེའུ་ཡི་ཡ་ཡོ་དང་བསྟུན་ནས་ཡམ་ཡོམ་དུ་འགུལ་བཞིན་འདུག
“ཇི་འདྲ་མཛེས་ཨང”ངའི་འབོད་སྒྲ་དང་བསྟུན་ནས་ཕྱོགས་གསུམ་
ན་སྐོར་བའི་བྲག་རིས་ཀྱང་ཤེད་ཀྱིས་སྒྲོག སྐབས་འདིར་བདག་གི
365



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
“yashica ”རྟགས་ཅན་གྱི་པར་ཆས་ཀྱང་ཐུམ་ལས་ཐོན་ལ་མིག་
ཡོལ་བཤུས་ཏེ་བརྗིད་ལྡན་གྱི་བྲག་རི་དང་ དྭངས་གཙང་གི་མཚེའུ།
དཀར་གསལ་གྱི་རྦབ་ཆུ། ངའི་ལམ་གྲོགས་ལ་ཕྱོགས་ནས “ཁག་
ཁག་ཁག”ཅེས་དགའ་ཞིང་དགོད། །
ང་ཚོ་ཡང་ལམ་ལ་ཆས། འབར་འབུར་མི་སྙོམས་པའི་ལམ་
འཕྲང་དོག་པོར་སྐབས་འགར་རྟ་ཁྲིད་དེ་སོང་ནའང་ ཐར་ཧ་ཅང་
དཀའ། འོན་ ཀྱང༌ དེར་ ང༌ ཚོ་ བག་ གཏན་ ནས་ མི་ འཁུམ་ སྟེ།
མཛེས་ པའི་ ཡུལ་ ལྗོངས་དང་ལོ་འགའི་འདུན་ སེམས་ ཀྱིས་ང་ཚོར་
“མདུན་ལ་སྐྱོད། མདུན་ལ་སྐྱོད”ཅེས་བསྐུལ་བས་སོ། །
་ ཉི་མ་བཞུད་ལ་ཉེ་སྐབས། ང་ཚོ་ཆབ་བྲག་གི “དབུ་རྩེའི”
འདབས་ལ་སླེབས། དེ་ན་རྩྭ་ལྗང་དང་མེ་ཏོག་གིས་ཁྱབ་ཅིང་མཐའ་
བཞི་ནགས་ཀྱིས་བསྐོར་ཞིང་ཆུ་ཕྲན་ཤག་ཤག་ཏུ་རྒྱུག་པའི་སྤང་ཐང་
ཆུང་ཆུང་ཞིག་ཡོད། ང་ཚོས་དེར་རས་གུར་ཆུང་ཆུང་དེ་ཕུབ་ནས་
གནས་བཅས་ལ། ཤིང་ཕུང་སྦར་ཏེ་ཁྱེར་ཡོང་བའི་ཤ་དང་ཐུད།
ལྕགས་ཀྲིན་ སོགས་ཚིམ་པར་ཟོས་རྗེས་ཕྱོགས་བཞིར་བལྟས་པ་ན།
འདྲེན་བྱེད་ཟུང་མཚན་གྱི་ཡོལ་བ་ནག་པོས་བསྒྲིབས་རྐྱེན་དཀར་་་
གསལ་གྱི་ཟླ་བ་དང་ཁྲ་ལམ་ལམ་གྱི་སྐར་ཚོགས་ལས་ཅི་ཡང་མི་མཐོང་།
ཡིན་ནའང་། བྲག་རྩེའི་མཚན་མོ་འདི་ཇི་འདྲའི་བསིལ་ལ་སྐྱིད་པོ་
ཞིག་རེད་ཨང་།
ཧ་ཅང་སྙན་ཞིང་འཇེབས་པའི་གླུ་སྒྲ་ཞིག་གིས་བདག་རྨི་ལམ་
གྱི་ཡུལ་ནས་བསླངས་བྱུང། མགོ་བཏེགས་ཏེ་ཕྱོགས་བཞིར་ལྟ་་་
366



ལྷུག་རྩོམ • ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
སྐབས། ཤར་ཕྱོགས་ཀྱི་གནམ་མཐར་དཀར་མདངས་སྲབ་བུ་ཞིག་
བྱུགས་འདུག་ལ། རི་ལུང་ཐམས་ཅད་ཡིད་དབང་འགུག་པའི་་་
བྱེའུའི་གླུ་སྒྲས་ཁྱབ་འདུག དེར་འཇམ་མཉེན་གྱི་ལྗང་རྩྭའི་མལ་
ནས་མགོ་བོ་སྔས་ཏེ་ཉན་ན་ལུས་སེམས་ཡོངས་ལ་བདེ་སྤྲོའི་ཉམས་
སྣང་སྨྲ་བརྗོད་ལས་འདས་པ་ཞིག་སྟེར།
སླར་ཕྱོགས་བཞིར་ལྟ་སྐབས། ངས་དབང་མེད་དུ་འུར་སྒྲོག་
བཞིན་ལྗང་མཉེན་གྱི་ལམ་ལས་མཆོངས། ཅིའི་ཕྱིར་ཞེ་ན། མིག་
མདུན་དུ་མཐོང་མྱོང་བ་ཕར་ཞོག ཐ་ན་དྲན་ཙམ་ཡང་མི་ནུས་པའི་
ཡུལ་ཞིག་འདུག་པས་སོ། །རི་སྒང་མ་གཏོགས་ཕྱོགས་བཞི་མཚམས་
བརྒྱད་པོར་སྤྲིན་གྱི་ཕུང་པོ་སྙོམས་པོར་བཏིང་འདུག་པ་དེ་གྲངས་ལས་
འདས་པའི་གཡང་དཀར་ཕན་ཚུན་གཏུགས་ཏེ་ཉལ་བ་དང་འདྲ་ལ།
སྲིན་བལ་གྱི་གདན་ཆེན་པོ་ཞིག་དང་ཡང་མཚུངས། མཐའ་ཡས་
པའི་སྤྲིན་གྱི་རྒྱ་མཚོ་ཆེན་པོ་འདིའི་སྟེང་ངའི་ངག་ལས་ཐལ་བའི “ལྷ་
ཡུལ། མིའི་ཡུལ་གྱི་ལྷ་ཡུལ་དངོས་མ”ཞེས་པའི་སྒྲ་བར་སྣང་ཧྲིལ་
བོར་ཁྱབ་སོང་།
ཡང་ཤར་ཕྱོགས་ལ་ལྟ་སྐབས། ཉི་གཞོན་དེ་མེ་ཕུང་ཞིག་དང་
འདྲ་བར་སྤྲིན་ཕུང་བརྟོལ་ཏེ། སྤྲིན་ཚོགས་ཀྱི་སྟེང་ན་འོད་ལྷམ་མེར་
ནམ་མཁའ་ཧྲིལ་བོར་འཕྲོས་འདུག །
སྤྲིན་སྨུག་དལ་གྱིས་ཇེ་མཐོ་ཇེ་མཐོར་སོང་སྟེ། རིམ་བཞིན་
རྐང་ཞབས་དང་པུས་མཚམས། སྐྱེད་མཚམས། སྐུའི་ཚད་དུ་་་
སླེབས། “yashica ” ལྷག་པར་བྲེལ་ཏེ “ཁག་ཁག་ཁག” གི་སྒྲ་
367
，



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འཚབ་འཚུབ་ཀྱིས་སྒྲོག ཅང་མ་འགོར་བར་ངེད་ཅག་སྤྲིན་སྨུག་གི་
གུར་ཁང་ཞིག་ཏུ་བཅུག་པས་རང་དང་རྐང་ཞབས་ཀྱི་བྲག་རྡོ་ལས་ཅི་
ཡང་མཐོང་མི་ཐུབ། འོན་ཀྱང་སྙན་འཇེབས་ཀྱི་བྱེའུའི་གླུ་ད་དུང་
བར་མེད་དུ་ཐོས་འཛིན་གྱི་བུ་གར་འཛུལ་འོངས།
སྤྲིན་སྨུག་དལ་གྱིས་དྭངས་སོང༌།
ང་ཚོ་གནམ་གྱི་སྐས་ལྟར་གཟར་ལ་མཐོ་བའི་དབུ་རྩེར་འཛེག་
འགོ་བརྩམས། རི་འཛེག་ལམ་བུ་ཧ་ཅང་གཟར་ལ་དོག་ཅིང༌། ག་
ས་གར་རྡོ་མདོང་གིས་གང་འདུག་པས། གོམ་པ་གང་སྤོ་རྒྱུར་ཡང་
འབད་པ་ཆེན་པོ་བྱེད་དགོས། འོན་ཀྱང་། སྤྲིན་དཀར་ལ་རེག་
སྙམ་དུ་འདུག་པའི་དབུ་རྩེར་བཀྲག་མདངས་ཇི་འདྲ་ཆེ་ཨང་། མིའི་
རིགས་ཀྱི་བཤུལ་ལམ་སྟེང་སློབ་སྦྱོང་ངམ་ཡང་ན་གཞན་གྱི་ལས་གང་
ཞིག་བྱེད་ནའང་ལྷུན་གྱིས་འགྲུབ་ལ་བདེ་བར་ཐར་བའི “ལམ་ཆེན”
ཞིག་མེད་པ་མ་ཡིན་ནམ། དཔའ་སྤོབས་ཅན་གྱི་སྔ་རབས་པ་ཚོས་
ཀྱང་ཁག་ཉེན་ལ་མ་འཛེམ་ཞིང་འགོ་མཚམས་མ་བཞག་པར “ཡར་
འཛེག”པས་ད་གཟོད་བྱས་འབྲས་རླབས་པོ་ཆེ་བཞག་པ་མ་ཡིན་ནམ།
སྙམ་བཞིན་ངེད་ཅག་བློ་སྤོབས་བསྐྱེད་དེ་ཡར་འཛེག་ཅིང་། མུ་་
མཐུད་དུ་གོམ་མཚམས་མ་བཞག་པར་འགོས་སོ། །
བྲག་ སྐེད་ན་ ཕར་ཚུར་ ལ་ མི་ ཐར་ བའི་བུག་ པ་ ཞིག་ འདུག
འདི་ནི་ངག་རྒྱུན་དུ“གེ་སར་མདའ་ཤུལ”དུ་གྲགས་པ་དེ་ཡིན་ངེས་ལ།
གོ་ཐོས་ལྟར་ན། གསེར་ལུང་གི་གནས་རི་མཐོན་པོ་གཞན་ཞིག་སྟེ་
རི་ཕྱོར་གྱི་གཡས་གཡོན་ནའང “དམིག་པ་ཅན” ཞེས་པའི་བྲག་རི་
368
.



ལྷུག་རྩོམ • ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
ཞིག་ཡོད་སྐད། འཆད་ཚུལ་ལ། རི་འདི་གཉིས་སྔོན་མི་དགེའི་
ལས་ལ་སྤྱོད་པའི་སྡིག་སྲིན་གཉིས་ཡིན་ཞིང་། རྗེས་སུ་འཛམ་གླིང་
གེ་སར་རྒྱལ་པོས་མདའ་གཅིག་གིས་གཉིས་ཀ་ཕུག་ཅིང་བཏུལ་ཏེ་
དཀར་ཕྱོགས་དགེ་ལས་སྒྲུབ་པའི་ཡུལ་སྲུང་དུ་བསྐོས་པར་གྲགས།
ང་ཚོ་གཞི་ནས་དབུ་རྩེར་སླེབས་སོང་། དེར་ཀ་བ་ཆེན་པོ་
ཞིག་གི་སྟེང་ལ་ཕྱོགས་བཞིར་དཔྱངས་པའི་དར་ལྕོག་གི་ཕུང་པོ་ཆེན་
པོ་རླུང་གིས་ལྡེམ་ལྡེམ་སྒུལ་ལ། རང་བྱུང་དུ་གྲུབ་པའམ་ཡང་ན་
བྲག་རྡོས་བརྩིགས་པའི་བསང་ཁྲི་ཆེན་པོ་ཞིག་འདུག་པའི་མཐའ་་་
བསྐོར་དུ་བསང་གཏོང་མཆོད་བསྐོར་དུ་ཡོང་བའི་མི་ཚོའི་ཞབས་རྗེས་
ཀྱིས་བྲག་རིར་ཡང་ཐེམ་ལམ་སྙོམས་པོ་ཞིག་བཏོད་འདུག འདི་.
དག་གིས་འབྲོག་དམངས་ཚོར་དཔའ་སྤོབས་དང་དཀའ་བར་མི་་་་་
འཛེམ་པའི་བློ་སྟོབས་ཡོད་པ་གསལ་རྗེན་དུ་མཚོན་ཐུབ། གལ་ཏེ་དེ་
མེད་ན་འདིར་ཐར་ག་ལ་སྲིད། གཡང་གཟར་བའི་བྲག་རིར་ཐེམ་
ལམ་ཅི་ལ་བཏོད། །
དབུ་རྩེ་ནི་འཇིག་རྟེན་གྱི་ལྟད་གཟིགས་སྡིངས་ཆ་ཞིག་དང་འདྲ་
སྟེ། ཕྱོགས་བཞིར་བལྟས་ན། ས་གཞི་དང་བར་སྣང༌། ཉི་མའི་
གཟི་མདངས་ཀྱིས་ཡིད་སེམས་དབང་མེད་དུ་ཕྲོགས། །
སབ་སིབ་ཀྱི་མཐོང་ཚད་ན་རྩྭ་ཐང་དང་ནམ་མཁའ་གཅིག་ཏུ་
འབྲེལ་འདུག འོན་ཀྱང་། ངས་སོ་སོར་འབྱེད་ནུས་ཏེ། རྩྭ་
ཐང་ནི་ལྗང་ཐང་ཐིང་གི་རྒྱ་མཚོ་ཞིག་དང་འདྲ་བར་རི་རྒྱུད་ཀྱི་རྦ་
རླབས་འཕྱུར་བ་དང་། སྔོ་ལྗང་གི་གོས་ཆེན་ཞིག་དང་འདྲ་བར་
369
-



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
དཀར་ཚོམ་ཚོམ་དང་ནག་ཚོམ་ཚོམ་གྱི་ནོར་ལུག་ཁྱུའི་མེ་ཏོག་དྲུབས་
འདུག་ལ་དཀར་ ཤར་ ཤར་གྱི་ཆུ་ཡི་རི་མོའང་ ཕབ་འདུག ནམ་་
མཁའ་ནི་སྔོ་བསངས་ཀྱི་བརྙན་ཡོལ་ཞིག་དང་འདྲ་བར་དངུལ་མདོག་
གི་སྤྲིན་ཚོགས་ཤར་དང་གསེར་མདོག་གི་ཉི་མ་ནུབ་ཏུ་ཕྱོགས་འདུག
མདོར་ན་ནམ་མཁའ་རྩྭ་ཐང་གི་གཟི་ཉམས་དང་བསྡུར་ན་རྒྱང་ཚད་
ཧ་ཅང་རིང་། ཨེ་མ། རྩྭ་ཐང༌། ཁྱོད་མཛེས་མོད། འོན་ཀྱང་
འདི་འདྲའི་མཛེས་ལ་ཡིད་དུ་འོང་དོན་ཅི།།
ཉི་མས་གོས་ཆེན་དམར་པོ་ཞིག་མནབས་ཏེ་འོད་སྟོང་སྤྲོ་བཞིན་
ཉིན་གང་བོའི་བྱ་བ་རྫོགས་ལ་ཉེ་ཞིང་། མཚམས་སྤྲིན་གྱིས་ཀྱང་ཁོ་
དང་ཚོན་མདོག་མཚུངས་པའི་ལྭ་རིང་གྱོན་ཏེ་གྲལ་དུ་བསྟར་ནས་སྐྱེལ་
ཞུའི་གྲབས་སུ་གདའ། །
ཕྱིར་ལྟ་སྐབས། ངའི་གྲིབ་མ་བྲག་སྟེང་ནས་ཤར་དུ་བསྲིངས་
འདུག མིག་གིས་རྗེས་བཞིན་དུ་བལྟས་པ་ན་སྨུག་མདོག་གི་སྤྲིན་
ཡོལ་གསེབ་ནས་དཀར་ཞིང་གང་བའི་ཟླ་གཞོན་མཐོང་བྱུང༌། ཨོ།
མ་གཞིར་བདག་གི་གྲིབ་མ་ནི་ལས་མཚམས་འཇོག་རན་ལ་ཉེ་བའི་ཉི་
མས་ཉ་ཟླར་བསུ་མར་བཏང་བ་ཡིན་འདུག །
སྐབས་འདིར་ཉི་མ་དང་ཟླ་བ་གཉིས་ཆབ་བྲག་གི་མདུན་རྒྱབ་
གཉིས་ན་མཆིས་ཤིང་ཆབ་བྲག་ལ་མདུན་རྒྱབ་ཀྱི་ཁ་དོག་མི་མཚུངས་
པའི་ལྭ་རིང་གསར་བ་ཞིག་བརྗེས་འདུག མཐར་ཟླ་བ་ཉི་ཚབ་ཏུ་
ཡོངས་སུ་ཞུགས་ཏེ་ཇེ་མཐོ་དང་ཇེ་གསལ་དུ་སོང་ལ། ཁོས་ཀྱང་
ངའི་གྲིབ་མ་ནུབ་ཏུ་བསྲིངས་ཏེ་ཉི་མའི་སྐྱེལ་མར་མངགས།
370



ཐ ཡབ- ཐ-
..
ཐ.
་，，
ལྷུག་རྩོམ • ཆབ་བྲག་ལ་ལྟ་སྐོར་དུ་ཕྱིན་པའི་ཟིན་བྲིས།
ཟླ་འོད་ནི་ཉི་མའི་ལྡོག་འཕྲོའི་འོད་ཡིན་པ་བདེན་མོད། འོན་
ཀྱང་ ཁོ་ ཉི་ འོད་ དང་ ཡོངས་ མཚུངས་ ཤིག་ གཏན་ ནས་ མིན་ ཏེ།
དཀར་གཙང་གི་རང་བཞིན་དང་བསིལ་འཇམ་གྱི་གཤིས་སྤྱོད་ལྡན་
པས་སོ། །
ཕྱི་ཉིན་ཉི་མ་སླར་ཕེབས་དུས། ངེད་ཅག་ཧ་ཅང་འབྲལ་མི་
འདོད་པའི་ངང་ནས་རི་ལས་འབབ་མགོ་བརྩམས། ལམ་བར་དུ་
དཀར་གསལ་རྦབ་ཆུ་དང་སྙན་གླུ་ལེན་མཁན་བྱེའུས་ངེད་ཚོར“ཤིས་
ཤིས” “བདེ་བདེ”ཞེས་བརྗོད་ལ་རི་དྭགས་ཀྱི་ཁྱུས་ཀྱང་ང་ཚོ་འགྲོ་རུ་
འཇུག་མི་འདོད་པའི་ཚུལ་གྱིས་ཡུན་རིང་པོར་མིག་སྐྱེལ་བྱས་པ་དང་།
སྔོ་ལྗང་མཚེའུས་ཀྱང་ཡང་བསྐྱར་ལྷན་དུ་འདྲ་པར་ཐེངས་ཤིག་བརྒྱབ།
ཁོ་ཚོའི་བཅོས་མ་མིན་པའི་མཛེས་སྡུག་དང་སླད་ཀྱིས་མ་ཟིན་པའི་
རང་གཤིས། ཟོལ་གྱིས་མ་བཅོས་པའི་བརྩེ་སེམས་འདིས་ངེད་ཅག་
ལ་རང་བྱུང་ཁམས་ཆེན་པོར་བརྩེ་དུང་ལྷག་པར་ཟབ་མོ་ཆགས་སུ་
བཅུག་ལ། ཆབ་བྲག་ལ་འབྲལ་མི་ཕོད་པའི་ཆགས་སེམས་ལྷག་པར་
རྒྱས་སུ་བཅུག
རྩྭ་ཐང་དུ་སླེབས་སྐབས། བྱ་བྱེའུའི་སྙན་འཇེབས་ཀྱི་རོལ་
དབྱངས་ཁྲོད་ན་རྫི་བོའི་གཞས་གླུ་དང་རྟ་ཕོའི་འཚེར་སྐད། ནོར་གྱི་
ངུར་དིར། ལུག་གི་འབའ་སྒྲ་སྙན་ལ། ལྗང་རྩྭ། མེ་ཏོག་གིས་
ཞལ་ངོ་འཛུམ་གྱིས་ཁེངས་པའི་རྫི་བོ་དང་ནོར་ལུག་གི་ཁྱུ་ཚོགས་སྐྱེལ་
བཞིན་འདུག མདོར་ན་རྩྭ་ ཐང་ཧྲིལ་བོ་ སྤྲོ་ཉམས་ཀྱིས་ཁེངས་་་་
འདུག
371



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བདག་ཕྱིར་འཁོར་ཏེ་ཆབ་བྲག་ལ་བལྟས་པ་ན། དགོང་ཀའི་
ཉི་མ་དེ་ཁོའི་སྔོ་བསངས་བཞིན་གྱི་འགྲམ་ན་བྱུར་དམར་གྱི་རྣ་ཆ་ཞིག་
དང་འདྲ་བར་དམར་མདངས་རབ་ཏུ་འབར་བཞིན་འདུག
ཨེ་མ། ཆབ་བྲག ཁྱོད་ཇི་འདྲའི་མཛེས་ལ་བརྗིད་ཨང་།
ཁྱོད་ཀྱིས་བདག་ལ་འབད་འཐབ་ཀྱི་དམིགས་འབེན་གང་ཡིན་པའི
“ཡང་རྩེར་བག་མི་འཁུམ་ལ་རྒྱུན་མི་ཆད་པར་འགོས་ཤིག”ཅེས་སྐུལ་
མ་བཏང་འདུག་ལ། མཐོང་ཚད་ཀྱི་མི་ཚང་མར་ཡང་དེ་ལྟར་སྐུལ་
བཞིན་དང་འདྲའོ། །
ཨེ་མ། ཆབ་བྲག གཡོ་མེད་ཀྲོང་ངེར་འགྱིང་བའི་ཆབ་བྲག་
ཁྱོད་ནི་འབྲོག་དམངས་ཀྱི་བློ་དང་སྤོབས་པའི་མཚོན་རྟགས་ཤིག་ཡིན་
ལ། མི་ཚོར་འབད་འཐབ་ཀྱི་དམིགས་འབེན་སྟོན་པའི་སྒྲོན་སྟེགས་
ཤིག་ཀྱང་ཡིན་ཞིང་། མི་རྣམས་ལ “ཡང་རྩེར་འགོས་ཤིག” ཅེས་
སྐུལ་བའི་སྒུལ་ཤུགས་ཤིག་ཏུའང་ཟད། །
དེས་ན། བདག་མི་འགྱངས་པའི་ལོ་རྗེས་མར་ཁྱོད་ལ་ལྟ་སྐོར་
དུ་ཡོང་སྐབས། ཁྱོད་ལྷག་པར་མཛེས་ལ་བརྗིད་ཅིང་ཁྱོད་ཀྱི་མཐའ་
རུ་བསྐོར་བའི་ཕ་ཡུལ་ལྷག་པར་འབྱོར་ཞིང་ཕྱུག་པོར་འགྱུར་བར་ཐེ་
ཚོམ་ཅི་ལ་ཟ།
1986ལོའི《སྦྲང་ཆར》དེབ་གཉིས་པ་ལས་བདམས།
372



ལྷུག་རྩོམ . བཤད་མི་ཚར་བའི་གཏམ་རྒྱུད། །
བཤད་མི་ཚར་བའི་གཏམ་རྒྱུད།
ཨ་ཆུང་།
---
“གནའ་སྔ་མོ་སྔ་མོ་ཞིག་ལ་རི་མགོ་ཞིག་ན་དགོན་པ་ཞིག་ཡོད།
དགོན་པ་དེའི་ནང་ན་གྲྭ་པ་རྒན་པ་ཞིག་ཡོད། གྲྭ་པ་རྒན་པ་དེས་གྲྭ་
པ་ཆུང་ཆུང་ཞིག་ལ་གནའ་གཏམ་བཤད་བཞིན་ཡོད། གནའ་་་་
གཏམ་ཅི་ཞིག་བཤད་བཞིན་ཡོད་ཅེ་ན། གནའ་སྔ་མོ་སྔ་མོ་ཞིག་ལ་
རི་མགོ་ཞིག་ན་དགོན་པ་ཞིག་ཡོད། དགོན་པ་དེའི་ནང་ན་གྲྭ་པ་
རྒན་པ་ཞིག་ཡོད། ......”
གཏམ་ རྒྱུད་ འདི་ དངོས་ གནས་ བཤད་ ཚར་ རྒྱུ་ མེད་ དམ།
འགྱུར་ཁུགས་སྣ་གཅིག་ཡང་ཟློས་བསྐྱར་ཟློས་བྱེད་བཞིན་པའི་གཏམ་
རྒྱུད་འདིས་ང་ཚོར་བྱིས་པའི་རོལ་རྩེད་ཅིག་འཆད་བཞིན་པའམ་ཡང་
ན་ གཏིང་ ཟབ་ པའི་བརྗོད་དོན་གང་ཞིག་གསལ་འདོན་བྱས་ཡོད།
གང་ལྟར་ཡང་། བཤད་མི་ཚར་བའི་གཏམ་རྒྱུད་ཅིག་ཡོད་པར་ང་
རང་གཏན་ནས་མི་རློམ་ལ། གཏམ་རྒྱུད་ཀྱི་བྱུང་རིམ་ལ་འགྱུར་ལྡོག་
མེད་ཟེར་ན་ང་རང་དེ་བས་ཀྱང་མི་རློམ།
373



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ནངས་སྔ་མོའི་ཉི་ཤར་དང་མཉམ་དུ། ཁོས་ཕྱུགས་ཁྱུ་དེད་
ནས་རྩྭ་ཐང་དུ་སླེབས་ཤིང་། ཕྱུགས་ཟོག་དང་མཉམ་དུ་གཟན་རྩྭ་
ཁམ་གང་རེ་བཙལ། རྒོངས་ཀའི་ཉི་ནུབ་ཀྱི་སྔོན་ལ་ཁོས་ཕྱུགས་ཁྱུ་
ལྷས་ལ་བཀུག་ཅིང་སྦྲ་འདབས་སུ་བསྡུས། མུན་ནག་གི་ཡོལ་བ་
བཤམས་རྗེས། ཁོའི་སྦྲ་ཕུགས་སུ་མར་མེ་ཞིག་ས་སྒང་གི་སྙིང་དམར་
ཇི་བཞིན་མངོན། །
བསྐལ་པ་དང་མཉམ་དུ་བྲིས་པའི་འཚོ་ཉུལ་ གྱི་ལོ་རྒྱུས་འདི་
བཤད་མི་ཚར་བའི་གཏམ་རྒྱུད་ཅིག་ཏུ་བརྩམས། རྨི་ལམ་དང་མིག་
ཆུ་མེད་ཅིང་ཁ་ཆར་བུ་ཡུག་དང་འཐབ་འཛིང་བྱས་པའི་ལོ་ཟླ་ཕྲེང་བ་
བཞིན་དུ་བགྲངས་པས། ཁོས་འདས་པ་དང་མ་འོངས་པ་མི་ཤེས་ལ་
ཕུགས་བསམ་དང་རེ་སྒུག་ཅེས་པའང་མི་ཤེས། འོན་ཀྱང་། བླ་
སྲོག་གིས་བཏང་བའི་ས་རྒོད་ཅིག་ཡོད་པར་ང་རང་གཏན་ནས་མི་
རློམ་ཞིང་། བཤད་མི་ཚར་བའི་གཏམ་རྒྱུད་ཅིག་ཡོད་ཅེ་ན་ང་རང་
དེ་བས་ཀྱང་མི་རློམ། །
ལ་ཁའི་ཕྱུགས་རྫི་ཚོགས་སར་བཤད་མི་ཚར་བའི་གཏམ་རྒྱུད་
སྨུག་པ་བཞིན་དུ་འཐིབས་འདུག་ལ་གྲོང་བའི་ཉི་རའི་ནང་དུ་བཤད་
374



ལྷུག་རྩོམ • བཤད་མི་ཚར་བའི་གཏམ་རྒྱུད།
མི་ཚར་བའི་གཏམ་རྒྱུད་ས་རྡུལ་བཞིན་འཕྱུར་འདུག རྒན་རྒོན་
ཚོས་བཤད་མི་ཚར་བའི་གཏམ་རྒྱུད་རྫོགས་མཐའ་མེད་པར་བཤད་
ཅིང་བྱིས་པ་ཚོས་བཤད་མི་ཚར་བའི་གཏམ་རྒྱུད་ལ་མུ་ནས་མུ་མཐུད་
དུ་ཉན། བཤད་མི་ཚར་བའི་གཏམ་རྒྱུད་ལ་ཉན་བཞིན། ཁོ་ཚོས་
རི་སྤྱང་གི་རྒྱུགས་འདུར་མ་མཐོང་ལ་ཕོ་རོག་གི་གྲག་སྐད་མ་ཐོས།
འདི་ལྟར་མེ་ཏོག་གི་འདབ་མ་རྒྱས་ཤིང་སྐམ་ལ། སླར་ཡང་
རྒྱས་ཤིང་སླར་ཡང་སྐམ།
གང་ལྟར་ཡང་། བཤད་མི་ཚར་བའི་གཏམ་རྒྱུད་ཅིག་ཡོད་
པར་ང་རང་གཏན་ནས་མི་རློམ་ལ། གཏམ་རྒྱུད་དེར་དེ་འདྲའི་བསླུ་
བྲིད་ཆེ་ཟེར་ན་ང་རང་དེ་བས་ཀྱང་མི་རློམ།
4
རྩྭ་ ཐང་ནི་ནམ་མཁའ་བཞིན་དུ་ཡངས་ཤིང་ལུག་ཁྱུ་ནི་སྤྲིན་
དཀར་བཞིན་དུ་འཁྲིགས། ཁོ་རང་ལ་མགོ་དེར་དཀྱིལ་ཀྲུང་དུ་་་
བསྡད་ནས་ཕྱུགས་ཁྱུ་དང་མེ་ཏོག་གིས་བཀང་བའི་རྩྭ་ཐང་གི་ལྗོངས་
ལ་ལྟ་བཞིན་འདུག གློ་བུར་དུ་ཆར་ཟིམ་ཞིག་བབས་ཤིང་དེ་ནས་
འཇའ་ཚོན་ཤར། ཁོས་བལྟས་ཀྱིན་བལྟས་ཀྱིན་འཇའ་ཚོན་དེ་དེ་
འདྲ་མཛེས་པ་ལའང་བསམས། དེ་ནས་ཡང་འཇའ་ཚོན་ལ་བལྟས་
ནས་སྟོང་བསམ་ལ་རིམ་གྱིས་ཞུགས་ཤིང་། གློ་བུར་དུ་ཁོའི་གདོང་
ལ་འཛུམ་ཞིག་ལངས་སོང་།
375



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྲོད་དུས་སུ་ཁོས་ལུག་ཁྱུ་དེད་ནས་ཕྱིར་ཡུལ་ལ་ལོག་སྐབས།
མཚམས་སྤྲིན་གྱི་འོད་ཀྱིས་ཁོའི་གདོང་ལ་དམར་མདངས་བྱུགས་ཤིང་
སླར་ཡང་སེམས་པ་ཁྲིད་ནས་སྟོང་བསམ་ལ་ཞུགས། ཁོས་བསམས་
ཀྱིན་བསམས་ཀྱིན་གླུ་ཞིག་བླངས་སོང་། “རྒྱང་རིང་གི་མགྲོན་པོ་ཡ་
ལྷ་བྱ་ཁྲུང་ཁྲུང་། ཁྱོད་ཀྱིས་ང་རང་ཁྲིད་དང༌། ཐག་རིང་གི་ཡུལ་
ལ་ཁྲིད་དང༌། འཇིག་རྟེན་ཁམས་ཀྱི་མཛེས་སྡུག་ལ་ལྟད་མོར་ཁྲིད་
དང་། ......”
ཨོ་ལེ། བཤད་མི་ཚར་བའི་གཏམ་རྒྱུད་ཅིག་ཡོད་པར་ང་རང་
གཏན་ནས་མི་རློམ་ལ་གཏམ་རྒྱུད་ཀྱི་བྱུང་རིམ་ལ་འགྱུར་ལྡོག་མེད་
ཟེར་ན་ང་རང་དེ་བས་ཀྱང་མི་རློམ།།
ཨོ། དེ་རིང་ས་སྲོད་ཀྱི་མཚམས་སྤྲིན་ལ་ལྟོས་དང་། སང་
ཉིན་གྱི་ཉི་མ་སྔར་ལས་དྲོ་ལ་རྩྭ་ཐང་སྔར་ལས་མཛེས་པར་ངེས།།
1993ལོའི《གངས་རྒྱན་མེ་ཏོག»དེབ་བཞི་པ་ལས་བདམས།
376



ལྷུག་རྩོམ - རྨི་ལམ • དུས་མཐའི་དུར་བྱང་
ནན་ -
རྨི་ལམ . དུས་མཐའི་དུར་བྱང་།
རྡོ་གྲགས།
སྤྲིན་ནག་འོག་ལྡིང་སྐོར་རྒྱག་པའི་ཁྭ་ཏ་ཁྱུ་ཞིག་རྩྭ་གསེབ་ཏུ་
ཟགས་པའི་སྦྲ་གུར་རལ་བོ་འགའི་སྟེང་ལ་བབས།
ལུག་གི་ལུས་ཚད་ལས་ཀྱང་ལྡབ་འགྱུར་གྱིས་མཐོ་བའི་འཇག་རྩྭ་
ཕོན་པོས་ཡར་ཐང་སྡེ་བའི་ལུག་གཡོལ་ཙམ་དང་མཐོང་ཙམ་བྱེད་ལ།
སྔོན་ཆད་ཀྱི་ལུག་ཉིས་བརྒྱ་ཙམ་གྱི་ལུག་ཁྱུ་དེ་ད་ལྟ་ལུག་ཁྲི་ཉི་ཤུ་དང་
ཐ་ན་དེ་ལས་ཀྱང་མང་བར་འཕེལ་འདུག འོན་ཀྱང་། ལུག་རྫི་
གང་དུ་བུད་སོང་། ངའི་རྨི་ལམ་དུ་དུག་མདོག་གི་རྨི་ལམ་རིང་མོ་
ཞིག་རྨི་བཞིན་འདུག
སྐར་འོད་ཙམ་ཡང་མེད་པའི་མཚན་མོ་ཞིག་གམ། སྨུག་སྤྲིན་
གྱིས་བཟུང་བའི་ཡུལ་ལྗོངས་ཤིག་ནས་རྣམ་འགྱུར་གང་ཡང་མེད་པའི་
མིག་ཟུང་ཞིག་ང་ལ་ཅེར་འདུག གསལ་བོར་བལྟ་དུས་དེ་ནི་མིག་
ཟུང་ མིན་ པར་ཆེ་ རྒྱུ་ ཆུང༌ རྒྱུ་ མེད་ པའི་ མེ་ལོང་ ཞིག་ ཡིན་ པ་ འདྲ།
བལྟས་ཀྱིན་བལྟས་ཀྱིན་མིག་ཟུང་ངམ་མེ་ལོང་དེ་ཇེ་ཆེ་ནས་ཇེ་ཆེར་
སོང་ནས། འཇིག་རྟེན་ཧྲིལ་བོ་འདི་སྐད་ཅིག་ཉིད་དུ་ཁྱུར་མིད་བྱས་
ལོས་འགྲོ་སྙམ་པའི་ཟིལ་ཤུགས་ཤིག་རྒྱས་འོངས། ང་མེ་ལོང་དེ་དང་
ཁ་གཏད་དུ་ལངས་ཡོད་སྙམ་མོད། མེ་ལོང་དེས་ངའི་མགོ་ལུས་
377



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཡོངས་རྫོགས་ནང་དུ་བཏུམས་སོང་ལ་གནག་ཕྱུགས་མང་ཞིང་རི་ཀླུང་
མཛེས་པའི་འབྲོག་སྡེ་ཆེན་པོ་ཞིག་ཀྱང་ནང་དུ་མངོན་འོངས། ལུག་
རྫི་གང་དུ་བུད་སོང་། ངས་སུ་ལའང་འདྲི་ས་མ་རྙེད་པའི་དུས་སུ་
དབང་པོ་སྣ་ལྔ་ཚང་བའི་ཀེང་རུས་ཤིག་ཡར་ལངས་ནས་ངའི་མདུན་
བཀག་ཅིང་ཧབ་ཆ་དང་ཁྲེལ་དགོད་སྣ་ཚོགས་རྒྱག ང་མྱུར་དུ་ཕྱི་
ནུར་གོམ་འགའ་བྱས་ནས་རྒྱང་རིང་དུ་འབྲོ་རྩིས་བྱེད་དུས། ཁོས་
མཆིལ་མ་ལུག་རོ་འདྲ་བ་འགའ་བདག་སར་འཕངས་ཤིང་། སླར་
ཡང་རྩྭ་གསེབ་ཏུ་འགྱེལ་སོང༌། །
ང་མུ་མཐུད་དུ་མདུན་ལ་བསྙེགས་ནས་འཇིག་རྟེན་གསར་བ་
འདི་ནས་ངོ༌ ཤེས་ སམ་ ཁ་ བརྡ་བྱེད་གྲོགས་ ཤིག་དང་ཐུག་ན་ སྙམ།
འོན་ཀྱང་མ་གཞི་ངའི་རྨི་ལམ་དུ་རྨི་ལམ་རྨི་བཞིན་ཡོད་པ་སྔོན་ནས་
གསལ་བོར་ཤེས་ཡོད་ཀྱང༌། གལ་ཏེ་རྨི་ལམ་མིན་ན་ཅི་བྱེད་སྙམ་
ནས་རྨི་ལམ་ཡིན་པའི་གསོལ་འདེབས་མང་དག་ཅིག་བཏབ་ནས་སྔར་
བཞིན་མདུན་དུ་བསྙེགས། ཅི་ཙམ་སོང་བ་མ་ཤེས། ངས་སླར་
ཡང་དབུགས་རིང་ཞིག་ཕྱུང་སོང་། ཕལ་ཆེར་ཚོ་ཀྲིའི་པིར་འོག་གི
“མི་རུས་དཀར་པོས་ཐང་ཆེན་གང་བ་ལས། རྒྱང་ལ་བལྟས་ཀྱང་
གང་ཡང་མཐོང་མ་བྱུང”ཞེས་པའི་ས་དེར་ཐོན་སོང་བ་འདྲ་སྙམ།
འོན་ཀྱང་ཇི་འདྲའི་ཆ་ཡོད་པའི་རི་བོ་དང་ཆུ་བོ། ཇི་འདྲའི་རྒྱུས་
ཡོད་པའི་གཡང་དཀར་གྱི་འབའ་སྒྲ། །
རྒྱང་རིང་རྒྱང་རིང་། གནམ་ས་གཉིས་ཀྱང་འདྲེས་པའི་་་༌་
མཚམས་ཤིག་ན་དཔངས་མཐུག་ཅིང་གཟེངས་མཐོ་བའི་རྡོ་རིང་ཞིག་
378



ལྷུག་རྩོམ - རྨི་ལམ • དུས་མཐའི་དུར་བྱང་།
ནག་ཡོར་རེར་འགྲེང་འདུག་པར་རླུང་གིས་ཀྱང་བསྒུལ་མི་འདུག་ལ།
ཆར་བས་ཀྱང་བསུབ་མི་འདུག ང་རྡོ་རིང་དེའི་སྟེང་ལ་འགྲེང་ནས་
ཕྱོགས་བཞི་མཚམས་བརྒྱད་དང་གཡས་གཡོན་མདུན་རྒྱབ་ ཐམས་་་
ཅད་ལ་བལྟས་པས། ནོར་གནག་གིས་འབྲོང་རྒོད་དང་རྭ་ཁ་བསྡུར་
ཞིང༌། རྟ་ཕོས་རི་རྐྱང་དང་བང་ཁ་འགྲན་བཞིན། གཡང་དཀར་
གྱི་རྒྱབ་ནས་ལུག་བལ་ཧ་ཅང་རིང་པོ་རེ་ཐང་ལ་འདྲུད་ཀྱིན་འདུག་
ཇི་འདྲའི་སྟོབས་འབྱོར་ཆེ་བའི་འབྲོག་སྡེ། ཇི་འདྲའི་འཕེལ་ཁ་དར་
བའི་སྒོ་ཕྱུགས། འོན་ཀྱང་། སྐྱེས་པ་ཕར་ཞོག སྐྱེས་མ་ཞིག་
ཀྱང་མཐོང་མ་བྱུང་ལ། བྱིས་པ་མཐེབ་རྡོག་ཙམ་ཞིག་གི་ངུ་སྒྲའང་
ཐོས་མ་བྱུང་། གློ་བུར་དུ་ཉེ་འགྲམ་གྱི་བེའུ་འགའ་ཐར་རེར་ཞོགས་
སོང་ལ། འབྲུ་དང་མཛོ་མོ་འགས་ཀྱང་སྣ་ཕུར་ཕུར་དང་རྣ་འབྱོག་
སྒྲེང་སྒྲེང་བྱེད། མ་གཞི་ལྕེ་འདོམ་གང་བསྣར་བའི་རི་སྤྱང་སྔོན་མོ་
ཞིག་ཐད་ཀར་ངའི་ཕྱོགས་སུ་བརྒྱུགས་བྱུང༌། ང་སྐྲག་ཐག་ཆོད་ནས་
འཚབ་འཚུབ་ཀྱིས“ཨ་ཕོ་སྤྱང་ཀི་ང་ཟ་མི་ཉན། ང་མི་ཡིན།”
“ཁྱོད་མི་ཡིན? ཧ་ཧ་ཧ། མ་གཞི་མི་ཟེར་བ་དེ་འདི་འདྲ་
ཞིག་ཡིན་འདུག ངའི་ཕ་མེས་ཀྱི་ཡང་མེས་ཀྱིས་བཤད་པ་ལྟར་ན་
སྔོན་ཆད་རྩྭ་ཐང་འདི་ན་མི་ཟེར་བ་མང་པོ་ཡོད། རྡོ་རིང་འདིའི་
རྒྱབ་ན་ཡོད་ལ་མདུན་ནའང་ཡོད། ཁོ་ཚོ་གཡོ་སྒྱུ་ཆེ་ཞིང་སྡིག་ལ་
དགའ་བས་ང་ཚོའི་རིགས་ཀྱང་མང་པོ་བསད་སོང་། གནམ་ཧ་ཅང་
ཐང་བའི་ཉིན་ཞིག་ལ་ས་ནས་འབྲུག་གྲགས་ཤིང་གློག་འཚེར་བས་ང་
ཚོ་སྐྲག་ཐག་ཆོད་ནས་དོང་དུ་ཡིབ་ནས་ཉིན་འགའ་ལ་བལྟ་ཡང་མ་
379



རྨ་ལྷོ་སོག་རྫོང་གི་རྩོམ རིག་བརྩམས་ཆོས་བདམས་བསྒྲིགས།
ཕོད། དེ་ནས་བཟུང་མི་ཟེར་བ་ཚོ་གཏན་ནས་རིག་མ་མྱོང་ཞིང་།
ཟླ་གཅིག་ཙམ་ལ་གནམ་ས་གཉིས་ཀ་རྒོད་ཀྱིས་གང་སོང་ཟེར།”
རི་སྤྱང་རྩྭ་ཐང་གི་བདག་པོ་ཡིན་ཞེས་པ་བདེན་ནམ། ཇི་
འདྲའི་ཡིད་སེམས་སྐྱོ་བའི་གཏམ་རྒྱུད། ངས་སླར་ཡང་དྲིས་པ།
“ ཨ་ཕོ་སྤྱང་ཀི དེས་ན་རྩྭ་ཐང་ཆེན་པོ་འདིའི་མི་རྣམས་གང་
དུ་བུད་སོང་།”
“ཨོ། ངའི་ ཕ་ མེས་ ཀྱི་ ཡང་ མེས་ ཀྱིས་ བཤད་ པ་ ལྟར་ ན།
གདུག་རྩུབ་ཆེ་ཞིང་། ཕྲག་དོག་ཆེ་བ། ཁོ་ཚོའི་རང་རིགས་ཀྱང་
འཛེམ་མེད་དུ་གསོད་པའི་མི་ཟེར་བ་དེ་ཚོ་གློ་བུར་དུ་རྒོད་དུ་གྱུར་སོང་
བ་འདྲ་ཟེར། དེ་མིན་ན་མི་དེ་འདྲ་མང་པོ་ཞིག་གློ་བུར་དུ་གང་ལ་
འགྲོ། རྒོད་དེ་འདྲ་མང་པོ་ཞིག་གློ་བུར་དུ་གང་ནས་འོངས། ཉིན་
མཚན་བཅོ་བརྒྱད་ལ་རྒོད་རྣམས་ཞེན་པ་ལོག་ཅིང་། ཡི་ག་འཆུས་
ནས་ཁ་ནས་ཚིལ་ཁུ་སྐྱུགས་ཤིང་། དེ་ནས་རིམ་བཞིན་མཁའ་ལ་
ལྡིང་སོང་ཟེར། །
ཟླ་དྲུག་པའི་རྩྭ་ཐང་གི་ཉི་ མ་ ཐད་ ཀར་ངའི་སྤྱི་བོར་འཕྲོས།
ང་རང་དབང་མེད་པར་ཁོང་འདར་འགའ་བརྒྱབ།
ངས་སླར་ཡང་འདི་རྨི་ལམ་མིན་ན་ཅི་བྱེད་སྙམ་ནས་རྨི་ལམ་
ཡིན་པའི་གསོལ་འདེབས་མང་དྲགས་ཤིག་བཏབ་ཅིང་། གང་ལྟར་
ཀྱང་། དེ་རིང་རང་ལུས་འདོམ་པ་གང་བོ་རི་སྤྱང་སྔོན་མོ་འདིའི་ཁ་
ཟས་རེད་བསམ་སྟེ། སེམས་ལ་སྤྲོ་བ་དང་སྐྱོ་བ་གང་ཡིན་མི་ཤེས་
པའི་ཚོར་བ་ཞིག་སྐྱེས་ནས་མིག་ཟུང་དལ་གྱིས་བཙུམ་ནས་ཡུན་རིང་
380



ལྷུག་རྩོམ • རྨི་ལམ • དུས་མཐའི་དུར་བྱང༌། །
སྒུག་དུས། རི་སྤྱང་དེ་གར་སོང་ཆ་མེད་དུ་གྱུར། །
ནམ་ཇི་འདྲའི་རིང་བ་ལ། རྨི་ལམ་ཡིན་ན་ང་ད་དུང་སད་མ་
བྱུང། ནམ་མཁའ་ནས་ཐང་དཀར་ཞིག་གིས་ལྡིང་སྐོར་རྒྱག་བཞིན་
རྒྱག་བཞིན་ངའི་ཕྲག་པ་གཡས་པར་བབས་བྱུང༌།
“ ཨ་ཐང་དཀར་རྒོད་པོ། ཁྱོད་ནོར་བ་མ་ཡིན་ནམ། ང་མི་
ཡིན་གཞན་ཐང་ཤིང་དང་རྩིག་རྡོ་གང་ཡང་མིན།” ངས་དེ་ལྟར་
བཤད་པས་ཐང་དཀར་དེས་གཤོག་པ་རྡེབ་ཙམ་གྱིས“ངའི་ཚེ་ལོ་ཧ་
ཅང་རིང་བས། སྔོན་ཆད་རྩྭ་ཐང་འདི་ན་ཁྱོད་དང་འདྲ་བའི་སྲོག་
ཆགས་མང་པོ་ཡོད། རྡོ་རིང་འདིའི་མདུན་ན་ཡོད་ལ། རྒྱབ་་་
ནའང་ཡོད། འོན་ཀྱང་རྗེས་སུ། ......”
“འོན་ཀྱང་རྗེས་སུ་ཁོ་ཚོ་གང་དུ་བུད་སོང་།”
“འོན་ཀྱང་རྗེས་སུ། ཨུན། གན།”
ཐང་དཀར་དེའི་སྡེར་མོ་ཡ་གཅིག་ཐད་ཀར་ཡུ་བ་སྔོ་ཞིང་རྩེ་མོ་
སེར་བའི་མདུང་ཞིག་གམ་གང་ཡིན་མི་ཤེས་པ་ཞིག་ལ་བསྟན་ནས
“གན་གྱིས་ཁོ་ཚོ་བརླགས་སོང་།”
“གན་གྱིས་ཁོ་ཚོ་བརླགས་སོང་། གན་ཅི་ཞིག་རེད?”
ང་མྱུར་དུ་ཕར་སོང་ནས་བལྟས། འོ། མ་གཞི་དེ་ནི་མདུང་
དང་གཞན་གང་ཡང་མ་ཡིན་པར་རྩྭ་འཇག་མ་རྩྭ་རྐང་ཧ་ཅང་རིང་པོ་
ཅན་ཞིག་རེད། ངས་གང་ཡང་མ་ཤེས་མོད། ཐམས་ཅད་ཤེས་
སོང་བའི་སྣང་བ་ཞིག་ཤར། སྔོ་ལྗང་གི་རྩྭ་ཐང་ངའི་མིག་ལམ་ན་
ཁྲག་མཚོ་བཞིན་ཁོལ། ངའི་སེམས་ལ། འཇིག་རྟེན་འདིར་མི་
381



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མེད་ པ་ ཁོ་ ཐག་ རེད། དེས་ན་ང་གཅིག་པུ་གསོན་ནས་ ཅི་བྱེད།
ངའང་འགྲོ་དགོས་སའི་ས་དེར་འགྲོ་དགོས་སྙམ་ནས་ཐང་དཀར་ལ་
“ང་དུས་རབས་གསར་བའི་མི་ཡིན། ང་ནི་བོ་འདི་དང་ཆུ་བོ་འདི་
ལ་ཧ་ཅང་དགའ། འོན་ཀྱང་ང་གསོན་ཐབས་བྲལ་བས་ཁྱེད་ང་དང་
རྒྱང་ཅུང་ཙམ་བཀྱེད་དང་། ང་འགྲོ་རྒྱུ”ཞེས་བཤད་པས། །
“ཁོ་ཚོ་གན་གྱིས་བརླགས་སོང་། འོན་ཀྱང་ཁྱོད......”
“མིན། ཁོ་ཚོ་ཁོ་ཚོས་བརླགས་སོང་། ངའང་ངས་བརླག་
“དེ་ན་འདི་ནས་རྒྱང་ཐག་ཧ་ཅང་རིང་བའི་ཡུལ་ཞིག་ན་འདི་
དང་འདྲ་བའི་རི་བོ་དང་ཆུ་བོ་ཡོད། འདི་དང་འདྲ་བའི་རྟ་ནོར་
ལུག་ གསུམ་ ཡོད། མཚོ་ དང་ མཚེའུ་ ཡང་ འདི་ བཞིན་ ཡོད་ ལ།
སྤང་དང་ནགས་ཚལ་ཡང་འདི་བཞིན་མཛེས། ཁྱེད་དེར་སོང་དང་།
དེ་ནས་ཞེ་སྡང་དང་ཕྲག་དོག་ཟེར་བ་མིག་གིས་རིག་མྱོང་མེད་ལ།
སྡུག་བསྔལ་དང་འཐབ་འཛིང་ཟེར་བ་རྣ་བས་ཐོས་མྱོང་མེད། དེར་
འགྲོ་ན་དུད་རྟ་ལ་ཞོན་དང་ངས་ཁྱེད་ལ་ལམ་སྟོན་བྱེད། ངའང་
སྔར་ནས་གནས་འདིར་ཞེན་པ་ལོག་ཡོད་པས་འུ་གཉིས་མཉམ་དུ་
འགྲོ” ཟེར། ཉི་མ་ཧ་ཅང་དྲོ་ཡང་ང་སྔར་བཞིན་ཁོང་འདར་རྒྱག་
ངས་ཐང་དཀར་གྱིས་བསྟན་པའི་རྩྭ་རྐང་དེ་དང་རྩྭ་རྐང་དེ་འདྲ་མང་
པོ་ཞིག་གིས་སྤྱིལ་བུ་ཞིག་བཟོས་ནས་ནང་དུ་ཞུགས་དུས་སྒྲོན་ཟིན་
པའི་དཔལ་འབར་ཞིག་ལས་གང་ཡང་བཟུང་མེད། ངའི་མི་ཚེ་ལ་
བཀོད་པའི་རྫོགས་རྟགས་དམར་པོའམ། ང་ལ་སྐྱེལ་མ་བྱེད་པའི་
382



ལྷུག་རྩོམ - རྨི་ལམ · དུས་མཐའི་དུར་བྱང་།
-----
-
.
..
..
ངང་བའི་ཁྱུ་ཚོགས་ནམ་མཁའི་མཚམས་སྤྲིན་དང་འདྲེས།
“འདི་ལྟར་སླེབས་སྲིད་དམ”ཐང་དཀར་ལ་དྲིས་པས།
“ མ་མཐའ་ཡང་གནས་འདི་དང་བྲལ་ཟིན”ཟེར།
དུད་རྟ་རྒྱུག་ཉེས་ཤིག་གིས་ང་ སྤྲིན་གསེབ་ནས་ སྤྲིན་ གསེབ།
བར་སྣང་ནས་བར་སྣང་བརྒྱུད་ནས་མར་ལ་ལྷུང་།
“ ཨ—ཐང་དཀར—” ལག་པ་ཡ་གཅིག་ ཤུགས་ཀྱིས་གཡུག་ .
པས། སྔས་མགོའི་པི་ཙེ་ཐང་ལ་ཐར་སེ་གཏོར། རྔུལ་ཆུ་དང་མིག་
ཆུས་ངོ་གདོང་ཧྲིལ་བོ་སྦངས་ཤིང་། ཡ་ཁོག་ཏུ་རྟ་བརྒྱ་མཉམ་དུ་
རྒྱུགས་པ་འདྲ། “ ཨ་ཇི་འདྲའི་རྨི་ལམ་ངན་པ། ཇི་འདྲའི་རྨི་ལམ་
རིང་པོ།” ཁེར་བཤད་ཅིག་བྱས་ནས་ཆུ་ཚོད་ལ་བལྟས་པས་དུས་
རབས་ཉེར་གཅིག་པའི་ལོ་རབས་དགུ་བཅུ་པའི་དབྱར་ཟླ་དྲུག་པའི་ཟླ་
དཀྱིལ་ཞིག་ལ་ཐོན་འདུག
“ཨ་ཇི་འདྲའི་རྨི་ལམ་ངན་པ། ཇི་འདྲའི་རྨི་ལམ་རིང་པོ།”
སྔས་མགོའི་ཉི་ཐིག་ལ་བལྟས་ནས་སླར་ཡང་ཁེར་བཤད་ཅིག་བྱས།
2002ལོའི་ཟླ10ཚེས30ཉིན་གྱི«མཚོ་སྔོན་བོད་ཡིག་གསར་འགྱུར》ལས་བདམས།
.
-
-
383



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
་
-
---
“འགྲོན་ཤོག”
—གནས་ཡུལ་དུ་འགྲིམས་པའི་བུ་མོ་ཞིག་ལ་ཕུལ་བ།
སེང་གཤོང་སྙིང་བྱམས་རྒྱལ།
-
-
-
-
（1）
ཕལ་ཆེར་དུས་དེ་ནས་བཟུང་ཁྱོད་དང་ཐེངས་གཅིག་ཀྱང་ཐུག་
འཕྲད་བྱུང་མ་མྱོང༌། འདི་ཐམས་ཅད་ཐོད་པའི་ཁ་ཡིག་གམ་ལས་
དབང་གི་བཀོད་སྒྲིག་འདྲ་ཡིན་ནམ། ཡང་ན་མཐོ་སྒང་གི་མི་རིགས་
འདིའི་གནའ་སྲོལ་ལས་རྒྱུན་འབྱམས་སུ་སོང་བའི་ལུགས་ངན་ཞིག་
ཡིན། གང་ལྟར་རང་ཉིད་རང་ལ་མི་དབང་བའི་ལན་ཆགས་ཀྱིས་
ངའི་འཚོ་བའི་གོ་རིམ་ཡོད་ཚད་སྤྲོ་གར་ནས་སྐྱོ་གར་དུ་བསྒྱུར་པ་འདི་
ནམ་ཡང་སེམས་པའི་གཏིང་ན་ལྕི་བའི་ན་ཟུག་གི་ཕུང་པོ་ཞིག་རེད་
ཨང་།
ལྗོན་ཤིང་གི་སེར་ལོ་ས་ལ་བསྐྱུར་པའི་སྟོན་མཇུག་གི་མཚན་མོ་
ཞིག་ལ། གློག་ཞུན་སྣ་ལྔའི་འོད་ཐིགས་བསྣོལ་མར་འཐབ་པའི་་་
དགོང་ཚོགས་ཀྱི་ཚོམས་ཁང་ཞིག་གི་ནང་དུ། ཁྱོད་ཀྱིས་ང་ལ་ནམ་
ཡང་བརྗེད་མི་ཐུབ་པའི་བག་ཆགས་ཟབ་མོ་ཞིག་བཞག་ ཅིང་ངེད་
གཉིས་ཐོག་མར་ངོ་ཤེས་པའང་མཚན་མོ་དེ་ཡིན། མ་གཞི་དགོང་
ཚོགས་དེ་ནི་ནང་ལོགས་ཀྱི་གྲོང་ཁྱེར་ཆེན་པོ་དེར་ཡོད་པའི་ང་ཚོ་མཚོ་
སྔོན་ལྷོ་ཕྱོགས་ཀྱི་རྩྭ་ཐང་དང་ཞིང་གྲོང་ནས་འོངས་པའི་དགེ་སློབ་
384



ལྷུག་རྩོམ. “འགྲོན་ཤོག”
རྣམས་ཀྱི་དགྱེས་འཛོམས་ཐེངས་ཤིག་ཡིན་པས། ང་ཚོས་ཕན་ཚུན་
བར་དོགས་སྣང་དང་ཁ་སྐྱེངས་པའི་སྣང་ཚུལ་མེད་པར་དགོང་ཚོགས་
སྐྱིད་པོ་ཡོང་ཆེད་གཅིག་ལས་གཅིག་ལྷག་གིས་སྨྱོ་རྟགས་དང་གསར་
རྟགས་བསྟན་པས་དགོང་ཚོགས་ཀྱི་ཚོམས་ཁང་དེ་དགའ་སྤྲོའི་དགོད་
སྒྲས་ཁེངས་པའི་མོད། ཐལ་མོ་རྡེབ་པའི་ཡོ་ལང་གི་ཁྲོད་ནས་ཁྱོད་
ཀྱིས“ཤར་རིའི་རྩེ་ནས་བལྟས་པས། །ནུབ་རིའི་གཡས་བསྐོར་མཐོང་
བྱུང་། །གཡས་བསྐོར་རྫ་རིའི་ཁྲོད་དུ། །མ་འགྱུར་བརྟན་དུ་བཞུགས་
རོགས། ། སྟོང་བའི་མདའ་མོ་དཀར་པོ། ། ནུབ་རིའི་ཕྱོགས་ལ་་་་་་་
འཕངས་ཡོད། །མདའ་མོ་འབེན་ལ་ཟུག་པས། །དབུ་མནའ་བཞེས་
རོགས་གནོངས་དང་། །” ཞེས་པའི་གླུ་དབྱངས་འདི་ཨམ་སྐད་ཀྱིས་
བླངས་པས། ཁྱོད་ཀྱི་གླུ་སྐད་སྙན་མོས་ངའི་ཡིད་སེམས་གཉིས་ཀ་
རང་དབང་མེད་པར“ གླུ་གར་གྱི་རྒྱ་མཚོར”གྲགས་པའི་རང་ཉིད་ཀྱི་
ཕ་ཡུལ་ཕྱོགས་སུ་ཐེངས་གཅིག་ལ་དྲངས་མྱོང་ཤིང་། ཕལ་ཆེར་དགེ་
སློབ་གཞན་དག་ལའང་ཚོར་སྣང་དེ་འདྲ་ཡོད་ཤས་ཆེ། མ་གཞི་ནས་
གྲོང་ཁྱེར་དེ་དང་སློབ་གྲྭ་ཆེན་མོ་དེར་མཚོན་ན་མི་རིགས་མང་པོ་་
འདུས་སྡོད་བྱས་ཡོད་གཤིས་རྒྱ་སྐད་མ་གཏོགས་གཅིག་མཐུན་གྱི་བརྡ་
སྤྲོད་ཐབས་མེད་པ་དང་། ཚོང་ཁང་དང་ཟ་ཁང་གང་ཡིན་ཡང་སྒྲ་
སྡུད་འཕྲུལ་ཆས་ལས་རྒྱ་སྐད་ཀྱི་གླུ་དབྱངས་མ་གཏོགས་གཏོང་རྒྱུ་མེད་
པས། བོད་སྐད་ཀྱི་དྲི་མ་ཙམ་ཡང་མི་བྲོ་བའི་ས་དེ་ལྟ་བུ་ཞིག་ནས་
བོད་སྐད་གཙང་མ་ཞིག་དང་བོད་སྐད་ཀྱིས་བླངས་པའི་གླུ་དབྱངས་རེ་
རྣ་བས་ཐོས་ཚེ། ངས་ཐད་ཀར་ཕ་ཡུལ་གྱི་ཁོད་ཡངས་པའི་རྩྭ་ཐང་
385



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས། ་
དང་དཔངས་མཐོ་བའི་གངས་རི། ད་དུང་ང་དང་མཉམ་དུ་ནར་
སོན་པའི་བེའུ་དང་ལུ་གུ། ཞོ་དང་མར། འོ་ཇ་མངར་མོ་སོགས་རེ་
རེ་བཞིན་མིག་ལམ་དུ་འཆར་ཞིང་དྲན་འོངས། དེ་དག་ནི་ཆུང་དུས་
ནས་ངའི་འཚོ་བའི་ཁྲོད་འབྲལ་མེད་དུ་གནས་པས་སེམས་རྒྱུད་ལ་བག་
ཆགས་ཟབ་མོ་ཞིག་བཞག་པ་ཡིན་ནམ། ཡང་ན་ང་རང་ཕ་ཡུལ་
དང་ཕ་སྐད་ལ་བརྩེ་ཞེན་ཆེ་དྲགས་པས་ཡིན། གང་ལྟར་མཚན་མོ་
དེར་ཁྱོད་ཀྱི་གླུ་དབྱངས་ཀྱིས་ངའི་བསམ་པའི་རྩིག་ལྡེབས་ངོས་སུ་ནམ་
ཡང་བསུབ་དཀའ་བའི་ཤུར་མོ་ཞིག་བརྐོས་པ་མིན་ན། ད་ལྟའང་སྒྲ་
སྡུད་འཕྲུལ་ཆས་ལས་གླུ་དབྱངས་དེའི་ཚིག་སྣེ་ཙམ་རྣ་བའི་བཅུད་དུ་
སྨིན་ཚེ། མིག་ལམ་དུ་མཚན་མོ་དེར་ཁྱོད་ཀྱིས་གླུ་དབྱངས་དེ་ལེན་
སྐབས་ཀྱི་རྣམ་འགྱུར་དང་ལྡེམ་སྟངས། མིག་མདངས། འཛུམ་
བག་རེ་རེའི་སྣང་བརྙན་མ་གཏོགས་ཅི་ཡང་འཆར་རྒྱུ་མི་འདུག
ད་དུང་མཚན་མོ་དེར་སློབ་གྲོགས་གཞན་དག་ཚོ་དང་འདྲ་བར་
ངེད་གཉིས་མཐུན་སྒྲིལ་ཞབས་བྲོ་འཁྲབ་དུས། ང་རང་ཨ་རག་གིས་
བཟི་དྲགས་པས་མིན་ན་མིག་མདངས་དང་མིག་མདངས་ཕན་ཚུན་
འཕྲོས་པས་སྐད་ཆ་ཡིས་མཚོན་མི་ཐུབ་པའི་སེམས་དོན་མང་པོ་ཞིག་
མིག་མདངས་དེའི་བར་ནས་བརྗོད་པ་འདྲ་ཞིང་། དམ་པོར་འཇུས་
པའི་ལག་ཟུང་ལ་དྲོད་ཁོལ་འཁྱིལ་ཏེ་ལྷོད་དཀའ་བས་སེམས་ཀྱི་དྲོད་
ཁོལ་མྱང་ཐུབ་པའི་ལས་འབྲེལ་ཡོད་པ་གཞི་ནས་ཚོར་མྱོང་།
“ང་ཚོ་དེ་རིང་འཛོམས་འཛོམས། །གཏན་དུ་འཛོམས་རྒྱུ་བྱུང་
ན། །..…...”
386



ལྷུག་རྩོམ• “འགྲོན་ཤོག”
དགེ་སློབ་ཚང་མས་ཆ་ལང་རྡེབ་པའི་བྲག་ཅ་དང་ གླུ་སྒྲ་སྙན་
མོས་དགོང་ཚོགས་མཇུག་བསྡུ་དུས། ངེད་གཉིས་ཀྱི་མིག་མདངས་
གཉོམ་པོ་སླར་ཡང་ཕན་ཚུན་ལ་འཕྲོས་མྱོང་། ......
(2)
ཕྱི་ཉིན་ཉི་མ་ཤར་ཕྱོགས་རི་བོའི་རྩེ་ནས་འཛུམ་དུས། ཁྱོད་
ཀྱིས་བསམ་བཞིན་དུ་ཁོ་བོ་བསྡད་སའི་མལ་ཤག་ཏུ་ཡོང་ནས་ཕྱི་རོལ་
གྱི་ སྤྱི་ གླིང་ ཞིག་ ཏུ་ འཆམ་ འཆམ་ ལ་ འགྲོ་ རྒྱུའི་ རེ་ བ་ བཏོན་ བྱུང།
དགོང་མོ་གཉིད་བཅག་པ་དང་ཨ་རག་འཐུང་རྒྱུ་མང་དྲགས་པས་ངའི་
མགོ་བོ་གཟེར་ཞིང་འགས་ལ་ཉེ་བའི་སྣང་བ་སྟེར་བས། མི་འདོད་
བཞིན་ཁྱོད་ཀྱི་རེ་བ་ལྟར་ངེད་གཉིས་མཆོད་རྟེན་དཀར་པོའི་སྤྱི་གླིང་
དུ་འགྲོ་བའི་ལམ་ལ་ཆས། ལམ་བར་དུ་མི་ཚོགས་དང་རླངས་འཁོར་
གྱི་འདུ་འཛི། ཚོང་ཟོང་སྣ་ཚོགས་ཆམ་མེར་བརྡལ་བའི་ཟིང་ཟིང་གི་
ཁྲོད་ནས་ངེད་གཉིས་ཀྱིས་ཁ་བརྡ་ཅི་ཡང་མ་བྱས་ཤིང༌། རྣོ་ལྕགས་
ལི་མའི་ཟམ་ཁ་བརྒྱུད་དུས་ས་པཎ་ཡབ་སྲས་ཀྱིས་བཞེངས་པའི་མཆོད་
རྟེན་དཀར་པོ་མིག་ལམ་དུ་མངོན་ཞིང་། ལྷག་པར་དུ་ཟམ་འོག་གི་
རྨ་ཀླུང་དལ་འབབ་རིང་མོའི་བཞུར་རྒྱུན་མཐོང་བས་ངའི་མགོ་གཟེར་
བའི་སྣང་བའང་རེ་ཞིག་གར་སོང་ཆ་མེད་དུ་གྱུར། རྨ་འབྲིའི་འགོ་
ཁུངས་ནས་ཆས་ཤིང་ནང་ལོགས་ཀྱི་གྲོང་ཁྱེར་དེར་ཡོད་པའི་ཁོ་བོར་
མཚོན་ན་རྨ་ཆུ་ལི་མའི་ཟམ་ཁ་དེར་བརྒྱུད་ཐེངས་རེར་རྨ་འབྲིའི་་་
387
55



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འབྱུང༌ ཁུངས་ སྟེ་ རང་ ཉིད་ སྐྱེས་ སའི་ ཕ་ ས་ ཡིད་ ལ་ འཁོར་ མྱོང་།
ཕལ་ཆེར་ཁྱོད་ཀྱི་སེམས་ལའང་ཚོར་སྣང་དེ་འདྲ་ཡོད་སྲིད།
ཟམ་ཁ་བརྒྱུད་རྗེས་ཏག་ཏག་སྤྱི་གླིང་གི་སྒོ་ཁར་སླེབས་ཡོད་
པས། སྤྱི་གླིང་གི་སྤ་སེ་ཉོས་རྗེས་ངེད་གཉིས་ཐད་ཀར་ནང་དུ་སོང་
བ་དང་། སྟོན་མཇུག་གི་རླུང་བུ་གྲང་བསིལ་བསིལ་གྱིས་ལྡང་བས།
ཁོར་ཡུག་གིས་མིའི་སེམས་ལའང་ཧ་ཅང་སྐྱོ་སྣང་གི་ཚོར་སྣང་ཞིག་
སྟེར་ཞིང་། མེ་ཏོག་གི་དྲི་བསུང་མེད་ལ་སྦྲང་མའི་གླུ་དབྱངས་དང་
ཕྱེ་མ་ལེབ་ཀྱི་སྟངས་སྟབས་ཀྱང་མཐོང་རྒྱུ་མེད་པ་མ་ཟད། ཤུག་
སྡོང་དང་གསོམ་སྡོང་ལས་གཞན་ལྗོན་ཤིང་དང་རྒྱ་ལྕང་གི་གཡུ་ལོ་
ཡོད་ཚད་སྟོན་རླུང་གིས་སེར་ཐིགས་ཕབ་སྟེ། རླུང་བུའི་རྒྱུ་ཕྱོགས་
དང་བསྟུན་ནས་ལོ་མ་རྣམས་ ཤག་ ཤག་གིས་ ཕྱོགས་བཞིར་བསྐྱོད།
ངེད་གཉིས་ཀྱིས་རང་རང་གི་འདོད་ཕྱོགས་དང་མ་འོངས་པའི་འདུན་
པ། བསམ་པའི་འཁྱེར་སོ་སོགས་གླེང་བཞིན་རྡོ་སྐས་རེ་རེ་འཛེག་པ་
བརྒྱུད་མཆོད་རྟེན་དཀར་པོའི་ཉེ་འདབས་སུ་ཅི་ལྟར་སླེབས་པའང་མ་
ཤེས་ལ། བསམ་བྱ་ཐམས་ཅད་གཅིག་ཐོག་ཏུ་བབས་པས་ཡིད་ཀྱི་
ཁྱེའུ་སྤྲོ་བས་མྱོས།
སྟོན་མཇུག་གི་སྤྱི་གླིང་ནི་སྨྲ་མི་ཤེས་པའི་དགའ་སྐྱོ་ཟུང་ལྡན་གྱི་
འཇིག་རྟེན་ཞིག་ཡིན་པས། ང་ལ་མཚོན་ན་ཡུལ་ལྗོངས་ཀྱི་རྣམ་པ་
དེ་སུན་སྣང་གིས་ཁེངས་པའི་རང་ཉིད་ཀྱི་སེམས་ཁམས་དང་ཧ་ཅང་
མཐུན་པ་ཞིག་ཀྱང་རེད། ལམ་འགྲམ་གྱི་གང་ས་གང་དུ་སྡོང་ལོའི་
འབོལ་གདན་ཞིག་ཐང་ལ་བཏིངས་པ་དང་འདྲ་བར་ཙོག་ན་འཇམ་
388



ལྷུག་རྩོམ . “འགྲོན་ཤོག” །
ཞིང་ནེམ་པ་ཞིག་ཡིན་པས། ངེད་གཉིས་མཆོད་རྟེན་གྱི་ཉེ་འདབས་
དེར་བསྡད་དེ་རང་རང་གི་འདས་དོན་རྣམས་གླེང་བ་དང༌། གླེང་
མོལ་བརྒྱུད་དེ་ཁྱོད་ཀྱིས་ང་ལ་སེམས་ཁོང་གི་གསར་བུ་དེའི་སྐོར་དང་
དེ་དང་འབྲེལ་བ་ཡོད་པའི་ཁྱོད་གཉིས་ཀྱི་བརྩེ་དུང་གི་ཟབ་ཚད་དང་
བརྒྱུད་རིམ། ལྷག་པར་དུ་ཁྱོད་གཉིས་ཀྱི་ཕ་ཡུལ་བར་གྱི་ཁ་ཐག་
རིང་བ་མ་ཟད། གནའ་སྔ་མོ་ཞིག་ལ་སྡེ་བ་གཉིས་ཀྱི་བར་ལ་མི་ཤི་རྟ་
འགྱེལ་གྱི་གཏམ་རྒྱུད་ཅིག་བྱུང་བས་ཕ་མེས་ཡང་མེས་ནས་གཉེན་གྱི་
འབྲེལ་བ་མེད་པས། ཁྱོད་གཉིས་ཀྱི་ཕ་མས་བཀག་འགོག་བྱས་ཚུལ་
སོགས་རེ་རེ་བཞིན་ངའི་མིག་ལམ་དུ་འཆར་བར་བཅུག་པ་དང་ལྷན་
དུ་ཁྱོད་ཀྱི་མིག་ཀོང་གི་ཁྲོན་པ་ནས་མཆི་མའི་རླབས་ཕྲེང་རིམ་གྱིས་
འཕྱུར་བྱུང་བས། སྐབས་དེར་ངའི་སེམས་ལའང་བཟོད་མི་ཐུབ་
པའི་སྣང་བ་ཞིག་སྟེར་ཞིང་། མིག་ཀོང་དུ་སྙིང་རྗེའི་མཆི་མའང་
འཁྱིལ་མྱོང་བ་ཁྱོད་ཀྱིས་རྟོགས་མི་སྲིད། མ་གཞི་ངའི་འཚོ་བའི་ནང་
དུའང་དེ་ལྟ་བུའི་སྐྱོ་གར་ཐེངས་ཤིག་བྱུང་མྱོང་བས་ཚོར་སྣང་དེ་ཇི་
འདྲ་ཡིན་པ་ཤེས་ཏེ། ངའི་སེམས་ཁོང་ནས་འགྲེལ་བཤད་ཚུལ་གྱིས་
ཁྱོད་ལ་འདི་ལྟར་བཤད་མྱོང། སྲོལ་རྒྱུན་གྱི་བག་ཆགས་རྙིང་བའི་
དབང་གིས་ང་ཚོའི་ནམ་མཁའ་གུ་དོག་པ་དང་འཚོ་བའི་ཁྲོད་དབྱར་
ཁ་ལས་དགུན་ཁ་མང་ལ། སྤྲོ་སྣང་ལས་སྐྱོ་སྣང་མང་བ་འདི་ན་་
གཞོན་གང་མང་མང་ཤིག་གི་སེམས་ལ་རྨ་ཁ་བཟོས་ཡོད་མྱོང་ཡང་།
ང་ཚོས་དེ་ལས་ལྡོག་ཏེ་རང་ཉིད་ལ་འཛུམ་མདངས་མང་ཙམ་བསུ་བ་
དང་མིག་ཆུ་ཉུང་ཙམ་གཏོང་དགོས། མིག་ཆུ་ལས་རྙེད་པའི་འཛུམ་
389



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མདངས་ལ་རྒྱལ་ཁ་ཟེར་ཆོག་པའི་སེམས་གསོའི་སྐད་ཆ་འགའ་བཤད་
པས། ཁྱོད་ཀྱིས་མིག་ཀོང་གི་མཆི་མ་ཕྱིས་ཏེ་ཡིད་དུ་འོང་བའི་མིག་
ཟུང་གཉོམ་པོས་ང་ལ་བལྟས་པས། ངའི་སྙིང་གི་འཕར་ཚད་ཁྱོད་
ཀྱིས་མ་ཐོས་ཀྱང་དོགས་མ་བདེ་བའི་ཉམས་འགྱུར་རིམ་གྱིས་མཐོང་བ་
བཞིན། མིག་ཟུང་དལ་གྱིས་ཟུམ་ཞིང་ལག་ཟུང་ལྷོད་ཀྱིས་ང་སར་
བསྲིངས་བྱུང་། སྐད་ཅིག་མའི་ཤུགས་དྲག་གི་དགའ་བ་དེས་ངས་
ཀྱང༌ ཁྱོད་ ལ་ འཐམས་ ཏེ་ མཆུ་ སྒྲོས་ དང༌ མཆུ་ སྒྲོས་ འདྲེས་ ཤིང་།
བདག་གི་རོ་འཛིན་ཁྱོད་ཀྱི་སོ་ཕྲེང་ལ་རེག་པས། བདེ་བ་དེས་ངོ་ཚ་
ཟེར་བ་ཡང་རྒྱང་དུ་སྤྲུགས། གྲང་བསིལ་གྱི་རླུང་བུས་སྡོང་མགོའི་
མཐའ་མཇུག་གི་ལོ་མ་རྣམས་ས་ལ་བསྐྱུར་བ་དང༌། དགུང་ཉི་མ་
ཡང་མཆོད་རྟེན་དཀར་པོའི་རི་རྒྱབ་ཏུ་བཞུད་ལ་ཉེ། ཞོགས་པ་དེར་
ཁྱོད་ཀྱིས་ང་ལ་ཨུ་ཚུགས་ཀྱིས་སྤྱི་གླིང་དུ་འགྲོ་རྒྱུའི་གྲོས་མགོ་བཏོན་པ་
དང་། ལྷག་པར་དུ་མདང་གསུམ་གྱི་ཆང་དེས་ངའི་མགོ་བོ་གཟེར་
ལངས་པ་ལ་བསྲན་མི་ཐུབ་པ་ལྟ་བུ་སྣང་མྱོང་ཡང་། ཕྱི་དྲོ་དེར་ཕྱིར་
ལོག་ཁར་མགོ་བོ་གཟེར་བ་ཡང་གར་སོང་ཆ་མེད་དུ་གྱུར་ཏེ་སེམས་ཀྱི་
དགའ་སྤྲོ་གནོན་མ་ཐུབ་པར་བྱིས་པ་ཆུང་ཆུང་ཞིག་གིས་རྩེད་ཆས་
ཡག་པོ་ཞིག་རྙེད་དེ་གནམ་ལྡིང་སར་མཆོང་བྱེད་པ་དང་ཀུན་ནས་
མཚུངས་པའི་ངའི་སྣང་བརྙན་དེ་ད་ལྟ་ཁྱོད་ཀྱིས་དྲན་ནམ། །
དེ་ནས་བཟུང་ཁྱོད་ཀྱིས་རྒྱུན་དུ་ངའི་གོན་པ་དང་མལ་གོས་
འཁྲུ་བ། མལ་ཁྲི་དང་མལ་ཁང་ནང་གད་བདར་བྱེད་པ་སོགས་ངའི་
སེམས་ཁོང་ལ་སྤྲོ་སྐྱིད་ཀྱི་འོད་ཐིགས་དྲོན་མོ་ཞིག་བཀྱེས་མྱོང་བ་ད་
390



ལྷུག་རྩོམ. “འགྲོན་ཤོག”
དུང་ཡང་ཡིད་ལ་གསལ་ལྷང་ངེར་འདུག་པ་དང༌། ལྷག་པར་དུ་ཟ་
ཁང་དུ་ཟ་མ་ཟ་བ་དང་ཞབས་བྲོ་ཁང་དུ་བྲོ་འཁྲབ་པ། མཉམ་དུ་
གློག་བརྙན་ལ་བལྟ་རུ་སོང་བ་སོགས་སྐད་ཅིག་ཙམ་ལའང་ཁ་བྲལ་མ་
མྱོང་བས། སྐབས་དེའི་སྣང་བརྙན་དང་སྤྲོ་སྣང༌། འཆར་སྒོ་
རྣམས་ཤོག་དཀར་འདིའི་ངོས་སུ་སྐད་ཆ་ཡིས་མཚོན་མི་ཐུབ་པས་
བཟོད་པ་བསྒོམ་རོགས་ཞུ།
སློབ་མཐར་ཕྱིན་ལ་ཉེ་དུས། ངེད་གཉིས་ཀྱིས་རང་རང་གི་ཕ་
ཡུལ་ ལ་ འཕྲིན་ཡིག་བསྐུར་ཏེ་ རྒྱུ་མཚན་ཞིབ་ པར་ བཤད་ པ་ དང་།
ལས་བགོ་མཉམ་དུ་བྱེད་པར་འདོད་འདུན་བྲིས་ཀྱང༌། སྐབས་དེར་
ཁྱོད་ཀྱི་ཕ་མས་ཐབས་བརྒྱ་ཇུས་སྟོང་གིས་ངེད་གཉིས་ཐུན་མོང་གིས་
གསོ་སྐྱོང་བྱས་པའི་བརྩེ་དུང་གི་བླ་ཤིང་དེ་སྐགས་སེ་བཅད་པ་མ་ཟད།
ས་ལེ་དབར་བརྒྱ་ཕྲག་དུ་མ་ཡོད་པའི་རྫོང་ཁག་གཉིས་སུ་ལས་བགོས་
བྱེད་དུ་བཅུག་ཏེ་ཁ་བྲལ་དུ་བཏང་བས། སྐབས་དེར་ཁྱོད་ལ་ཚོར་
སྣང་ཇི་འདྲ་ཡོད་པ་ངས་མ་ཤེས་ཀྱང་། ང་ལ་མཚོན་ན་ད་ལྟའང་ད་
དུང་མཐོ་སྒང་གི་ཡུལ་གྲུ་འདི་ནས་ཁེར་རྐྱང་གི་མཚན་མོ་རེ་རེར་་
འདས་དོན་རྣམས་ཕྱིར་འདང་རེ་བརྒྱབ་དུས་ཡིད་ལ་བཟོད་གླགས་
མེད་པའི་ན་ཟུག་སྐྱེས་པ་འདི་སུ་ལ་བཤད་ཨང། འཐོབ་འདོད་པ་
ལག་ཏུ་མི་སོན་པའི་གདུང་བ་ཁྱོད་ཀྱིས་ཀྱང་ཤེས་སྲིད་ལ། སྐབས་
འདིར་ངས་ཁྱོད་ལ་མང་པོ་ཞིག་ཞུ་བའི་བདེན་ལུགས་ཡོད་ཀྱང་སྤོབས་
པ་མི་འདུག གང་ལྟར་བརྗོད་ཐུབ་པའི་ཁོག་སྡུག་དེ་ཁོག་སྡུག་མིན་
པས། བསམ་ཞིང་བསམ་ན་ཡིད་ཀྱི་རྒྱ་མཚོ་ཆེན་པོ་འཇགས་ཐབས་
391



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
བྲལ་ཞིང་མིག་ཀོང་གི་སྦུབས་ནས་མཆི་མའི་རླབས་ཕྲེང་འཕྱུར་ལ་ཉེ་
བ་མ་ཟད། ལག་ པའི་ ལྕགས་སྨྱུག་ ཀྱང་ འདར་གྱིན་འདུག་པས།
མཚམས་འདི་ནས་ཐ་མག་རྐང་གཅིག་མེར་བསྒྲོན་ཏེ་ངས་རང་ཉིད་ལ་
སེམས་གསོ་ཙམ་བྱེད་པར་བྱའོ། །
(3）
-
གནམ་ལོ་གསར་བ་སླེབས་གྲབས་ཡོད་པས་ལས་ཁུངས་ནས་
གུང་གསེང་བྱིན་ཏེ་ཕ་ཡུལ་དུ་ལོ་གསར་རོལ་བར་ལམ་ལ་ཆས་དུས་
འདིར། ཏག་ཏག་ཁྱོད་ཀྱིས་ང་ལ་སྤྲིངས་པའི “འགྲོན་ཤོག”འདི་
ལག་འབྱོར་བྱུང་བས། ཡིད་ཀྱི་རྩིག་ལྡེབས་ངོས་སུ་འདས་དོན་་་
རྣམས་སླར་ཡང་ཐེངས་གཅིག་ལ་ཕྱིར་དྲན་མི་བྱེད་ཀ་མེད་དུ་གྱུར་ལ།
“འགྲོན་ཤོག” སྟེང་གི་ཡི་གེས་ངའི་སེམས་ལ་བཟོད་ཐབས་བྲལ་བའི་
ན་ཟུག་ཅིག་བསླངས་བྱུང༌། “སྙིང་བྱམས་རྒྱལ་ལགས། སྐུ་་་་་
ཁམས་བདེའམ། ལོ་གསར་གྱི་ཚེས་ལྔའི (སྤྱི་ལོ2000ལོའི་ཟླ2པའི་
ཚེས9)ཉིན་ལ། ཁུལ་འབྲུག་རྩེན་གསོལ་ཚིགས་ཁང་དུ་གཉེན་སྒྲིག་
གི་གསོལ་སྟོན་རྒྱ་ཆེར་བཤམ་རྒྱུ་ཡིན་པས། ཁྱེད་ཉིད་དུས་ལྟར་
ཕེབས་རོགས་གནོངས། ལོ་གསར་སྐྱིད་པོ་ཡོང་བའི་སྨོན་འདུན་ཞུ།
ཞེས་སྐལ་བཟང་དང་གཡུ་སྒྲོན་གཉིས་ནས་སྤྱི་ལོ1999ལོའི་ཟླ11པའི་
ཚེས20ཉིན་ལ།” ཞེས་སྟབས་བདེ་ཙམ་ལས་མེད་ཀྱང་ང་རང་རེ་ཞིག་
ཧད་སེ་བཏང༌། བཀའ་དྲིན་ཆེ། ཁྱོད་ཀྱིས་ང་ད་རུང་ཡིད་ནས་
392



ལྷུག་རྩོམ• “འགྲོན་ཤོག”
བརྗེད་མི་འདུག སེམས་ལ་བཞག་པའི་བག་ཆགས་ཟབ་མོ་ནི་ནམ་
ཡང་ བསུབ་ དཀའ་ བའི་ རྡོ་ བརྐོས་ རི་ མོ་ ལྟ་ བུ་ ཞིག་ ཡིན་ ཡང་།
འདས་ཟིན་པའི་བྱ་བ་རྣམས་ཁྱོད་ཀྱི་མིག་སྤུའི་སྟེང་ནས་ཡལ་རྗེས་
སླར་ཡང་འཚོ་བ་གསར་བ་ཞིག་གི་འགོ་རྩོམ་པར་ཡི་རངས་བྱེད་ངེས།
སློབ་མཐར་ཕྱིན་ཏེ་ལོ་ངོ་གཉིས་ལྷག་འགོར་བས། འདས་ཟིན་པའི་
མངར་སྐྱུར་ གྱི་ དུས་ཚིགས་ལོ་ ཟླས་ ཁམ་ དུ་འགེམ་ པ་ བདེན་ཡང་།
འདས་ཟིན་པའི་མངར་སྐྱུར་གྱི་རྐང་རྗེས་རྣམས་ད་དུང་བདག་སེམས་
ཀྱི་ཕུ་ན་དྲོད་ཀྱིས་འཚོ་བས། འདས་དོན་རྣམས་ཡིད་ལ་འཆར་
ཐེངས་རེར་གློ་མཆིན་གཉིས་ཀྱི་སྟེང་འོག་ངེས་མེད་སྒྱུར་བར་བྱེད།
ངོ་མ་ཁྱོད་ཀྱི་གཉེན་སྟོན་དུ་ཁོ་བོ་གདན་ཞུ་བྱེད་པར་ཡིད་ལའང་་
འཆར་མ་མྱོང་བས། སྐབས་འདིར་ངས་ཁྱོད་ལ་མི་བཤད་ཀ་མེད་ཀྱི་
སྐད་ཆ་འགའ་ཡོད་པ་འདི་ལྟར། ཁྱོད་ཀྱིས་ངའི་སེམས་ལ་བཞག་
པའི་ བག་ ཆགས་ རྣམས་ ནམ་ ཡང་ གཅེས་ སྐྱོང་ བྱེད་ ངེས་ ཡིན་ ལ།
ལྷག་པར་དུ་ཐོག་དང་པོར་ངེད་གཉིས་ངོ་ཤེས་སྐབས་ཁྱོད་ཀྱིས་ཚོམས་
ཁང་དེའི་ནང་བླངས་པའི་གླུ་སྐད་དང་ལྡེམ་སྟངས། ཕྱི་ཉིན་མཆོད་
རྟེན་དཀར་པོའི་སྤྱི་གླིང་དུ་གླེང་མོལ་བྱས་པའི་བརྒྱུད་རིམ་དང་མིག་
ཟུང་གཉོམ་པོའི་ཟུར་མིག རྗེས་སོར་ངའི་གོན་པ་འཁྲུ་བ་དང་་
དཔུང་བ་མཉམ་གཤིབ་ཀྱིས་མེ་ཏོག་རྭ་བ་སོགས་སུ་རྩེད་འཇོར་རོལ་
བ་རྣམས་ནི་ཁྱོད་ཀྱིས་ང་ལ་བཞག་པའི་མཛེས་སྡུག་གི་དྲན་ཤིང་་་་
ལགས། སྐབས་འདིར་མ་མཐའ་ཡང་ཁྱོད་ཀྱི་ཡིད་ལ་འཆར་ངེས་པ་
ནི། ཐེངས་འདིའི་ཁྱོད་ཀྱི་གཉེན་སྒྲིག་གི་གསོལ་སྟོན་ལ་ཁོ་བོ་གཞུག་
393
11



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
པའི་སྤོབས་པ་ཡེ་ནས་མེད་དེ། ངོ་མ་འཕྲད་པར་ལོ་གཉིས་ལྷག་
ཡིན་ལ་དེའི་རིང་གི་ངའི་སེམས་ཀྱི་གདུང་བ་ཁྱེར་ནས་ཉིན་དེར་ཁོ་བོ་
གཞུག་པའི་དབང་དུ་བཏང་ཡང་རྗེས་སོར་སེམས་ལ་ན་ཟུག་ཁོ་ན་
ལས་ མ་ འདས་ པས། ཅིས་ ཀྱང་ ཐུགས་ མི་ བསྐངས་ པར་འཚལ།
ཕྱིས་སུ་ཐུག་འཕྲད་ཀྱི་སྐལ་བ་འདྲ་བྱུང་དུས། ཁྱོད་ཀྱི་འཚོ་བ་དེ་ཁོ་
བོའི་འཚོ་བ་ལས་མངར་ཁ་རྒྱས་ཡོད་པ་མཐོང་ཚེ། ངའི་སེམས་ཀྱི་
དགའ་སྣང་དེ་ཡིན་ལ་ཐེངས་འདིར་ངའི་སེམས་གཏིང་ནས་ཁྱོད་ཀྱི་
གཉེན་སྟོན་ལ་ཕུལ་བའི་ཤིས་ཚིག་ཀྱང་དེ་ཉིད་ཡིན་པས་སེམས་ལ་
ཉར་རོགས་མཛོད། གནས་ཡུལ་གྱི་འཚོ་བ་གསར་བས་ཁྱོད་ལ་བདེ་
སྐྱིད་དང་དྲོད་ཁོལ་སྦྱིན་པར་སྨོན།
ལོ་ཟླ་ནི་ཆུ་བོའི་བཞུར་རྒྱུན་དང་མཚུངས་པར་སྐད་ཅིག་དེ་
ཉིད་ལ་ལོ་གཉིས་ལྷག་འགོར་ཅིང་། འདིའི་རིང་ཁྱོད་ཀྱི་འཚོ་བར་
འགྱུར་ལྡོག་ག་འདྲ་བྱུང་ཡོད་པ་ངས་མི་ཤེས། ཕལ་ཆེར་དུས་དེ་
ནས་བཟུང་ཁྱོད་དང་ ཐེངས་གཅིག་ཀྱང་ཐུག་འཕྲད་བྱུང་མ་མྱོང་།
འདི་ཐམས་ཅད་ཐོད་པའི་ཁ་ཡིག་གམ་ལས་དབང་གི་བཀོད་སྒྲིག་ཡིན་
ཟེར་ན་ང་གཏན་ནས་རློམ་པར་མ་གྱུར་ལ། མཐོ་སྒང་གི་མི་རིགས་
འདིའི་གནའ་སྲོལ་ལས་རྒྱུན་འབྱམས་སུ་སོང་བའི་སྲོལ་ངན་ཞིག་རེད་
ཟེར་ན་ངས་ཀྱང་བདེན་པར་མ་མཐོང་། གང་ལྟར་རང་ཉིད་རང་
ལ་མི་དབང་བའི་ལན་ཆགས་ཀྱིས་ངའི་འཚོ་བའི་གོ་རིམ་ཡོད་ཚད་སྤྲོ་
གན་ནས་སྐྱོ་གར་དུ་བསྒྱུར་པ་འདི་ནམ་ཡང་སེམས་པའི་གཏིང་ན་ལྕི་
བའི་ན་ཟུག་གི་ཕུང་པོ་ཞིག་རེད་ཨང་། ....…..
2oo༠ལོའི«བོད་ཀྱི་རྩོམ་རིག་སྒྱུ་རྩལ》དེབ་དྲུག་པ་ལས་བདམས།
394



ལྷུག་རྩོམ • སྤུན་ཟླ་རྒྱང་རིང་དུ་འབོད་པའི་གླིང་བུ།
སྤུན་ཟླ་རྒྱང་རིང་དུ་འབོད་པའི་གླིང་བུ།
གདུགས་དཀར།
ནམ་མཁའ་བགྲོད་ལམ་དུ་བྱ་བའི་སྤྲིན་དཀར་གྱིས་སྤུན་ཟླ་རྒྱང་
རིང་དུ་འབོད་པའི་གླིང་བུ་འཁྲོལ་བྱུང་།
ཆེས་རི་མཐོན་པོ་དེ་ཇོ་མོ་གླང་མ་ཡིན་ལ་སྒྲ་སྙན་མོ་དེའང་མཚོ་
སྔོན་པོའི་རླབས་སྒྲ་རེད།
གནས་འདི་རུ་དཀར་ལྗང་སྔོ་དམར་དུས་ཚིགས་བཞི་ཡི་འགྲོ་
འོང་མང་པོས་དགའ་སྐྱོ་བསྣོལ་མར་འདྲེས་པའི་ལོ་ཟླ་སྟོང་ཕྲག་བསྐྱེལ་
མ་མཛད་དུས་སུ། གདོང་དམར་བརྒྱུད་པའི་གཏམ་ལེགས་ཀྱི་་་་
འདུན་ མའི་ སླད་ དུ། སྔོན་བྱོན་ བོད་ ཀྱི་ བཙན་ པོ་ དང་ བློན་ པོ།
འབངས་མི་བྱེ་བ་ཕྲག་བརྒྱས་འདོད་པའི་བསམ་པ་ལམ་དུ་མ་ལུས་
པར་གངས་ལྗོངས་ནི་འཛམ་གླིང་ཀུན་སྨོན་སྐྱིད་པའི་བསྟི་གནས་སུ་
སྒྱུར་ལ་ཉིན་མཚན་ཁ་སྦྱར་ཏེ་འཚོ་བའི་འཐབ་རྩོད་ལ་དཔུང་འཇུག་
བྱས་ནས་ངོ་མཚར་བའི་བྱས་རྗེས་བཞག་ཅིང་རྨད་དུ་བྱུང་བའི་རེ་བ་
བཅངས།
ཉི་ཟླའི་འཆར་ཚུལ་གྱི་རེས་མོས། རྒྱ་མཚོའི་འཕེལ་འགྲིབ་ཀྱི་
འགྱུར་ལྡོག་གི་ལས་ལ་ལྡོག་ཐབས་མི་གདའ། དེ་རིང་གི་ གངས་
ལྗོངས་གསར་སྐྱེས་སྤུན་ཟླ་ཚོ་ལ་འཚམས་པོར་སྤྲད་ཡོད། མཐའ་
395



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སྒྲ
དབུས་ བྲལ་ བའི་ ཡུལ་ ལྗོངས་ འདི་ ལ་ རི་ ཆུ་ ཕུན་ སུམ་ ཚོགས་ ལ།
གཏེར་གྱི་ཞབས་ཁ་བརྡོལ། ཡིན་ན་ཡང་། གསར་སྐྱེས་ཀྱི་སྤུན་ཟླ་
ཚོ། ད་དུང་རྒྱང་རིང་དུ་སྙེག་དགོས། ལུས་སེམས་དར་ལ་བབ་
པའི་གསར་སྐྱེས་རྣམ་པས་ཁོད་ཡངས་པའི་འཇིག་རྟེན་ལ་ལྟད་མོ་
གཟིགས་ཤིག ཇི་ལྟར་ཕ་མཐའ་གཞལ་མེད་ཀྱི་ཡུལ་ལྗོངས་ལ་་་་
ཕྱོགས་བཞི་མཚམས་བརྒྱད་ཀྱི་དྲ་རྒྱ་དང་འབར་འབུར། གཡང་
གཟར་ དང༌ ཀྱག་ཀྱོག་ གྲངས་ ལས་ བརྒལ་ བའང༌ སྨོས་ ཅི་ དགོས།
སྡར་མའི་སྙིང་ཁྲག་དེ་འཇིགས་སྣང་དང་ཐེ་ཚོམ་གྱི་གསེང་ནས་རྡུལ་
དུ་འགྱུར་ལ། སྟག་སེང་ཁྱུང་འབྲུག་གི་སྙིང་ སྟོབས་མངའ་བའི་
དཔའ་བོའི་ལང་ཚོ་ལ་ལོ་རྒྱུས་ཀྱི་བཀྲག་སྣང་སྤྲོ་སྲིད།
གསར་སྐྱེས་ཀྱི་སྤུན་ཟླ་ཚོགས་པ། གསེར་མིག་འཁྱུག་རྩལ་
ཅན་རེ་གདའ་ན་ཞི་བདེ་རྒྱ་མཚོ་ལ་སྐྱོད་ཅིག གླག་རྒོད་གཤོག་རྩལ་
ཅན་རེ་མཆིས་ན་སྲིད་པའི་ནམ་མཁའ་ལ་འཕུར་ཤོག ཅང་ཤེས་
བང་རྩལ་ཅན་རེ་གདའ་ན་ཁོད་ཡངས་རྩྭ་ཐང་ལ་རྒྱུགས་ཤིག རྣམ་
དཔྱོད་རྩལ་ལྡན་ཅན་རེ་མཆིས་ན་རིག་པས་འཛམ་གླིང་ཀུན་བསྐོར་
ཤོག
དྭངས་གསལ་གྱི་ཆུ་མིག་ཆལ་ཆིལ། ཡིད་འོང་གི་དར་ལྕོག་
ལྷབ་ལྷུབ། ལྡེམ་ཤུགས་ཆེ་བའི་སྤང་ལྗོངས་ནེམ་ནེམ་འདི་ནས་་་
ཕེབས་པར་རྩོམ་དང་སྣུམ་བག་དགའ་ཚལ་ཀུན་གྱི་བཅུད་ལེན་ལ་ཆས་
འགྲོ།
1993ལོའི་ཟླ8ཚེས21ཉིན་གྱི«བོད་ལྗོངས་གཞོན་ནུའི་ཚགས་པར》ལས་བདམས།
396



ལྷུག་རྩོམ • སྦྲ་ནག་
སྦྲ་ནག
ཚེ་རིང་དབང་ལྡན།
མི་ལོ་སྟོང་ཕྲག་མང་པོའི་ཕ་རོལ་ནས་ཆོན་ཐག་དང་ཕུར་བས་
དམ་དུ་བཏགས་པ་ནས་བཟུང་། ཁ་ཆར་དང་བུ་ཡུག་ཇི་འདྲ་རྒོད་
ཀྱང་། རླུང་འཚུབ་དང་དྲག་ཆར་ཇི་འདྲ་བཙན་ཡང༌། ཉི་འོད་
བརྩེ་བ་དང་བྱིས་པ་ཚོའི་དྲི་མེད་ཀྱི་བྱིས་གླུའི་ཁྲོད།
ལམ་ལམ། མཐོ་སྒང་གི་འཇིག་རྟེན་འདིར།
ཚུགས།
སྦྲ་ནག དྲོད་
ནར་སོན་མགོ་་་་
སྦྲ་ནག དྲོད་ཁོལ་ལམ་ལམ་དུ་འཁྱིལ་བའི་གནས་ཚང་སྐྱིད་
པོ། འཇིག་རྟེན་འདིའི་ཆེས་མཐོ་སའི་ས་སྒང་ངོས་མངལ་དུ་སྦྲུམ་
ནས་རྐང་སྟེགས་ཚུགས་པ་ནས། རྣམ་ཤེས་མང་པོ་ཞིག ཁྱོད་
དང་ལྷན་ཅིག་མི་རབས་ནས་མི་རབས་དང་དུས་རབས་ནས་དུས་
རབས་སུ་འཇིག་རྟེན་ཀློག་ཅིང་། འབྲོང་གཡག་རོག་པོས་སྐྱེལ་་་
397



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
འདྲེན་དང་གཡང་མོ་ལུག་ཁྱུའི་འབའ་སྒྲའི་ཁྲོད། སྦྲ་ནག ཕར་
འགྲོ་ཚུར་འོང་གི་ལོ་ཟླ་དྲིལ་བུར་འགྲིལ་བས། ལང་ཚོ་ལ་གོད་ཆག་
མང་བའི་སྦྲ་ནག མི་རིགས་ཤིག་གི་སྐྱིད་སྡུག་རེས་མོས་ཀྱི་བྲོ་བར་
གྱུར་ལ། འཇིག་རྟེན་གྱི་ཤོག་དཀར་ངོས་སུའང་། གཏམ་རྒྱུད་ཀྱི་
ནག་ཐིགས་ཟབ་མོ་ཕབ།
སྦྲ་ནག འཁོར་བའི་གཅོང་རོང་ན། སུ་ཞིག་གི་ཆེད་དུ།
ཁ་ཆར་དང་བུ་ཡུག་གི་བཙན་དྲག་གདོང་གིས་བསུས་ནས། བརྟན་
ཤིག་ཤིག ང་རྒྱལ་གྱིས་འཚོ་ཨང་། མི་ཚེའི་བདེ་སྡུག་ཕྲེང་གོག་གི་
སྲད་བུར་རྒྱུ་བའི་རྒན་པོ་དང་། དཔྲལ་བའི་གཉེར་རིས་མ་ཎི་་༌་
འཁོར་ལོའི་གཤོག་རྡོས་བརྩི་བའི་རྒན་མོ། ཁ་འཚུབ་ཀྱི་སྲུབས་ཀ་
ནས་མཁའ་དབྱིངས་ཀྱི་སྐར་ཚོགས་མཛུབ་མོས་བགྲང་བའི་ཨ་ནུ་ཆུང་
ཆུང་། ད་དུང་། དགའ་སྐྱོའི་གླུ་སྒྲ་འུར་ཆའི་མེ་ལོང་ནས་འཕེན་
པའི་གསར་བུ། ལྷས་འདབས་ན། ལྕི་བ་སྒྲུག་ པ་དང་བཞོ་ གླུ་
འགུགས་པའི་ན་ཆུང་མ། འདི་དག་གིས། སུ་ཞིག་གིས། རང་
ཉིད་ཀྱི་ལག་ཟུང་བྲང་ཁར་བཞག་ནས། ཁ་རོག་གེར། སོས་དལ་
མོས། མནོ་ བསམ་ གྱི་ འཁོར་ ལོ་ བསྐོར་ མྱོང་ ཨང༌། སྦྲ་ ནག
གཡག་རོག་པོ་དང་འབྲི་ཁྲ་བོ། ཨ་མ་རྒན་མོའི་ཕྱག་ཟུང་ནས་་་་
འཁྲུངས་པའི་མཐོ་སྒང་གི་ཁྱིམ་གཞི་དྲོན་མོ།
398



ལྷུག་རྩོམ • སྦྲ་ནག
སྦྲ་ནག ཆེས་ཐོག་མར། སའི་གོ་ལའི་སྒལ་ཚིགས་སྟེང་།
སུ་ཞིག་གིས་ཇུས་འགོད་བྱས་པའི་རྟག་བརྟན་གྱི་རི་མོ་ཡིན། ཡང་
ན། སུ་ཞིག་གིས་ཆར་ཆུ་ལ་རྒོལ་ལན་སྤྲོད་པར་མངགས་པའི་དཔའ་
བོ་ཡིན། གང་ལྟར། སྦྲ་ནག གོ་ལ་འདིའི་བྱིས་པར་གྱུར་པ་
ནས། མི་རིགས་འདིས་རླུང་འཚུབ་དང་དྲག་ཆར་མིག་གིས་ཀློག་མི་
དགོས་ཤིང་། དྲོད་ཁོལ་ལམ་ལམ་གྱི་སྦྲ་ནག་གི་གོ་ཁར་འཚང་ནས།
ལྷབ་ལྷུབ་འབར་བའི་མེ་ལྕེ་དམར་པོའི་ཚ་དྲོད་རྒུམ་ཞོར་དུ། དཀར་
ཡོལ་འབྲུག་རིས་མ་སོར་རྩེར་འཕྱར་ནས། དགོད་སྒྲ་ལྷང་ལྷང་དང་
འཛུམ་ཆུང་ལྷུག་ལྷུག བག་ཕབ་ངང་། གཡང་འབྲི་མོའི་འོ་མའི་
མངར་ཁ་དལ་བུར་རོལ་ཆོག་ཨང༌།
སྦྲ་ནག དགུན་ གསུམ་ ལྷགས་རླུང་ ལྡང་ བའི་ གོང་ ཁ་ ན།
བརྟན་བརླིང་ངང་། དཔའ་ངར་གྱིས་འཚོ་ཞིང་། དབྱར་གསུམ་
མེ་ཏོག་འཛུམ་པའི་ནེའུ་གསིང་ན། འཇམ་ཤིག་ཤིག མཛེས་་
སྡུག་གིས་བཞད་པས། དུས་བཞིའི་འགྱུར་བག་རྩེན་པའི་རླབས་
རིས་ ཁྲོད། སྦྲ་ ནག མཐོ་ སྒང་ གི་ བདེ་ སྐྱིད་ ཞིང་ ཁམས་ ན།
འདོ་ཆུང་རྟ་ཕོའི་བང་རྩལ་དང་གནག་མོ་ནོར་གྱི་ངུར་སྒྲ། གཡང་
399



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
མོ་ལུག་གི་འབའ་སྐད་འཐུ་བའི་མི་རིགས་འདིའི། བརྩེ་བ་བརྒྱ་ཕྲག་
དང་དུང་བ་ཁྲི་ཕྲག་གི་ཡང་རྩེ་ན། ཁ་བཏགས་བཞིན། མེ་ཏོག་
བཞིན། ཇི་འདྲའི་མཛེས་ཤིང་སྡུག་ཨང་།
6_
སྦྲ་ནག ཕྱི་རོལ། གངས་དཀར་གྱི་ཕྲེང་བས་ཀུན་ནས་་
བསྐོར་ཅིང༌། ནང་རོལ། གཡུ་མདོག་གི་མཚོ་མོའི་མཆོད་ཡོན་
ལྟེམ་པའི་གནས་མཆོག་འདིའི། ཚེ་སྲོག་གི་དབྱངས་རྟ་དང་། ལོ་
རྒྱུས་ཀྱི་རྒྱབ་ལྗོངས་ཡིན་པས། མཛེས་སྡུག་གི་ལང་ཚོ་ལ་དར་རྒུད་
ཀྱི་ཉམས་ཉེས་ཇི་ལྟར་བྱུང་ཡང་། སྦྲ་ནག མི་རིགས་འདིའི་་་
སེམས་ཁོང་གི་ཆེས་ཟབ་ས་ན།
7
སྦྲ་ནག ཞོགས་སྔ་མོར། རི་རྩེ་ན་དགའ་ལྷང་ལྷང་གླིང་བུ་
འབུད་པའི་རྫི་བོ་ཆུང་ཆུང་། ཆུ་ཁ་ན་འཛུམ་ལྷུག་ལྷུག་མཛའ་གླུ་
འགུགས་པའི་ཆུ་ལེན་བུ་མོ། ད་དུང་། ཉི་འོད་ཆེས་འཇམ་ས་ན།
མ་ཎི་འདོན་ཞོར་དང་ཕྲེང་བ་བགྲང་ཞོར། བྱང་ཆུབ་གླིང་སྙིང་དུ་
བཅངས་པའི་རྒན་རྒོན་ཚོ། ཡོད་ཚད། མུན་རུབ་དུས། ཁྱོད་
ཀྱི་གོ་ཁ་ན་དགོད་སྒྲ་ལྷང་ལྷང་། སྦྲ་ནག ཞོགས་སྔ་མོར། རི་རྩེ་
ན་བསིལ་རྩྭ་འཇམ་པོ་ཟ་བའི་རྟ་ནོར་ལུག་གསུམ། དེ་དག་ཀྱང་།
400



ལྷུག་རྩོམ • སྦྲ་ནག །
བག་ཕབ་ངང་རྨི་ལམ་
མུན་རུབ་དུས། ཁྱོད་ཀྱི་འདབས་རོལ་ན།
འགྲིམ་པའི་བདེ་བ་རོལ།
སྦྲ་ནག མཐོ་སྒང་གི་ཁྱིམ་གཞི་དྲོན་མོ།
སྦྲ་ནག བདེ་སྐྱིད་ཀྱི་འཇིག་རྟེན་སྨུག་པོ། ངས་ནམ་ཡང་།
སྨྱུག་རྩེ་ནས། ཁྱོད་ལ་བཅངས་པའི་བརྩེ་སེམས་ཀྱི་གླུ་དབྱངས་་་
དམར་པོ། དྲི་མེད་ཀྱི་ཤོག་དཀར་ངོས་སུ། ཡང་ཡང་བླངས་ན་
འདོད། ཡང་ནས་ཡང་དུ…..སྦྲ་ནག་ལགས།
401



༤
རྨ་ལྷོ་སོབ་་རྫོང་གི་རྩོམ་རིག་ ཨ མས་ཆོས་བདམས་བསྒྲིགས།
གསོན་བྲལ།
སྦྲ་ནག་བསྟན་གོ
འཇིག་རྟེན་འདིར་ཆེས་ཐོག་མའི་ངུ་སྐད་གཉོམ་པོ་དེ་སྦྲ་ནག་
གི་ཐུ་འོག་ནས་གཏོར་དུས། ཁྱོད་ནི་ཨ་མའི་ཚེ་སྲོག་དང་མ་འོངས་
པའི་རེ་ལྟོས་ཡིན་ལ། བྱིས་དུས་འཁྲབ་སྟོན་གྱི་ཟློས་གར་རིང་མོ་
ཞིག་ན་ཟླ་ཚོའི་སེམས་ངོ་ལ་བཞག་པའི་རྒྱབ་ལྗོངས་ན། ཡི་གར་
འོང་བའི་རྫི་གླུ། མེ་ཏོག་གི་མགོ་རྒྱན། རྡེའུ་དཀར་ནག་སྒྲིག་པའི་
རྩེད་ར། ཅོ་ཀའི་གྲེ་འགྱུར་སྙན་མོ་སྙིང་གར་ཐིམ་པའི་ལོ་ཟླ། ད་
དུང་འདས་སོང་བའི་ལྷ་སྒྲུང་མང་པོ་ཞིག་འུ་གཉིས་ཀྱི་སོར་རྩེ་ནས་
བགྲང་ཆོག་ཆོག་ཡིན།
བཅུ་དྲུག་ལང་ཚོས་མེ་ཏོག་གི་ཟིལ་བ་ ཤམ་ ཤམ་དུ་འཇོ་བའི་
དུས་སུ། སྐྱ་རེངས་བུ་མོས་བསུས་པའི་ཞོགས་པའི་ཉི་གཞོན་གྱིས་
འཇིག་རྟེན་ལ་མཛེས་སྡུག་སྩོལ་དུས། འབྲི་མོའི་བཞོ་དབྱངས་དང་
ལྷན་དུ་ཁྱོད་ཀྱི་སེམས་ངོར་བཅོས་མིན་གྱི་བརྩེ་འཛུམ་ཞིག རྩམ་བྲོ་
སྔས་སུ་བྱས་ཤིང་ཁ་ཆར་བུ་ཡུག་དང་ལྷགས་རླུང་གོས་སུ་གྱོན་པའི་ང་
ཡི་སེམས་ངོ་ན་ཁྱོད་ཕྱོགས་སུ་འཁྲེང་བའི་རེ་སྒུག་ཅིག དེ་ལོས་ཡིན།།
ཁྱོད་དང་འུ་གཉིས་ཀྱི་དྲན་པའི་གཞི་ས་རུ་རྟག་ཏུ་ལུག་ཁྱུ་བཞིན་་
འཁོར་གྱིན་པ་ནི་ཆེས་དྲོད་སྣང་གི་ཁ་ཕྱོགས་སྟེ།
402



ལྷུག་རྩོམ • གསོན་བྲལ།
རེད་ཡ་སྲིང་ཆུང་མ། ཕན་ཚུན་ལ་ཡིད་ཆེས་དྲོན་མོ་སྦར་བའི་
མཛེས་སྡུག་གི་དགོད་སྒྲའི་ཁྲོད་ན། ཅི་ཡང་ཐོབ་འོས་ལ་ཅི་ཡང་
ཐོབ་དགོས་པའི་གཡུ་མདོག་གི་ཕ་ས་དེ་རུ། ཇོ་མོ་གླང་མའི་་་་་
འཁྱགས་རོམ་གྱི་ཀློང་ནས་རྡོལ་བའི་གྲང་ངར་དང་ལྷགས་རླུང་ཁྲོས་
པའི་ཆོ་འཕྲུལ་དེ་གནས་འདིར་ལྷགས་པའི་གདུག་རྩུབ་དེས་རྐྱེན་ལས།
མཛེས་སྡུག་གི་མ་འོངས་གཡས་སུ་བསྐྱུར། བརྩེ་དུང་གི་མེ་ཏོག་
གཡོན་དུ་བཞག བདེ་སྐྱིད་ཀྱི་ཞིམ་ཤ་རྒྱབ་ཏུ་དོར། གཤིས་ངན་
པའི་འབྱུང་རྐྱེན་འདི་དག་གི་རྐྱེན་ལས་བརྗོད་འདོད་པ་ཐམས་ཅད་ཨུ་
ཚུགས་ཀྱིས་མགྲིན་པར་མིད། བརྗེད་འདོད་པ་མཐའ་དག་གསང་
སྟབས་ཀྱིས་ སེམས་ཁོངས་སུ་རུམ་ནས། རྟ་གྲོ་ལོའི་སྟེང་དུ་ སྡེ་་་་
འདབས་ནས་ཆེས་མཐའ་མཇུག་གི་ཕྱི་མིག་སློག་དུས། དུངས་་་་་
སེམས་དམར་པོ་ཞིག་གི་རྒྱབ་ལྗོངས་སུ། མཇལ་འཛོམས་དང་སྙིང་
གཏམ་ཡོད་ལ། གྱེས་བྲལ་དང་དྲན་གདུང་ཡང་ཡོད། དེ་ལྟར་འུ་
ཤུ་དང་དངན་པའི་བང་རིམ་བརྩེགས་ཤིང་། འཁྲེང་སེམས་དང་
ཞེན་ཆགས་རུམ་གང་གི་སྣེ་ནས་གྱེས་བྲལ་གྱི་ཆོས་ཉིད་ཅིག་ལ་བདེན་
ཁ་སྟེར་ཞོར་ཐུག་འཕྲད་ཀྱི་ཁ་ཆད་ཡོད་པའི་བཞི་མདོ་ནས་ཆ་མེད་
པའི་གནས་ཡུལ་དུ་འགྲོ་དགོས་བྱུང་བ་ནི་འུ་གཉིས་ཀྱི་སེམས་ཀྱི་་
མཁའ་དབྱིངས་སུ་གྲང་ངར་དང་ས་རྡུལ་འདྲེས་མའི་བྱང་ཐང་གི་རྐང་
རྗེས་ཟབ་མོ་ཞིག་གི་སྔོན་འགྲོ་བཞག
མི་ཚེ་ནི་མ་གཞི་ནས་སྒྱུ་མའི་ཟློས་གར་ཞིག་ཡིན་པས། སྨྲ་
ངག་གི་རྨི་ལམ་གྲངས་མེད་ཞིག་གི་བསྐྱར་ཟློས་ཁྲོད། ངས་འདས་
403



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
སོང་བའི་སྐྱོ་གར་དེ་རྣམས་བསམ་གཞིག་གི་ཀློང་དུ་སྨྱུག་རྩེ་ནས་སླར་
ཡང་སློང་ཞོར་སྙན་ངག་གི་ཚིག་འབྲུ་རེ་རེ་སྒོམ་དུས། སེམས་ཀྱི་
མཁའ་དབྱིངས་སུ་འཁོར་གྱིན་པ་ནི་ཁྱོད་ཀྱི་རྣམ་ཤེས་གསོན་པོ་དང་
གོམ་པའི་འདེགས་འཇོག་རེ་རེ། མིག་ལམ་དུ་མངོན་པ་ནི་ཁྱོད་ཀྱི་
སྐྱེ་གཟུགས་ཁོ་ནའོ། ། །
དུས་དེ་ནས་བཟུང་། ངས་ཁེར་རྐྱང་གི་རྡོག་སྒྲའི་བར་ནས་
དྲན་གདུང་གི་སྐྱོ་གླུ་རེ་རེ་འབོད་སྐད་དུ་གཏོང་དུས་ཁྱོད་གང་དུ་ཡོད།
དེ་རིང་ཡང་ཤིན་ཏུ་དབེན་པའི་ཁང་ཆུང་དེར་མར་མེ་རྐང་གཅིག་གི་
འོད་སྣང་ལ་བརྟེན་ནས་ཤོག་རུལ་མང་པོའི་གསེབ་ཏུ་ཅི་ཞིག་བོར་བ་
བཞིན་བསམ་གཞིག་གི་ཀློང་དུ་ཉུལ་བས་འདས་པའི་ལོ་རྒྱུས་མང་པོ་
ཞིག་སླར་ཡང་དྲན། ཁྱོད་ཀྱིས་ཀྱང་གནས་ཡུལ་གྱི་མནར་སྡུག་མང་
པོ་ཞིག་གི་འོག་ཏུ་སྙིང་གི་འཕར་རྩ་དྲག་ཏུ་ལྡིང་བའི་རྐྱེན་ལས་སེམས་
ལ་ན་ཟུག་ཡང་ཡང་འཁོར་སྲིད་ལ། ངས་ཀྱང་དྲན་གདུང་གི་མིག་
ཆུ་རྡོག་པོ་རེ་སྨྱུག་རྩེར་བབས་པས་སླར་ཡང་སྙན་ངག་བྲིས།
404



ལྷུག་རྩོམ• སེམས་འགྱུ་རིགས་ཤིག
སེམས་འགྱུ་རིགས་ཤིག
རྨ་སོག• ཇིང་ཚ།
ཁྱོད་རང་བཞུད་འདོད་པའི་ལམ་བུ་མང་པོའི་བཞི་མདོ་ན་སོམ་
ཉི་དང་བཅས། རང་དབང་མེད་པའི་མིག་ཟུང་ཧམ་སེམས་ཀྱིས་
བགྲད་འདུག་སྐད། གང་ལྟར་འཇིག་རྟེན་པ་སྟོང་འདང་གདོས་
ཆེན་པོས་སྐུལ་བའི་སྲོག་ཆགས་ཤིག་ཡིན་སྟབས། འགྲོ་བ་རང་གི་
ཐོབ་ཐང་ལ་ང་རྒྱལ་གྱིས་གསེག་འགྲོས་བྱེད་ཆོག་ཆོག་ཡིན། ངས་
བལྟས་ན། ཁྱོད་རང་འདི་ལྟར་ལོ་རྒྱུས་ཀྱི་ཕྱིང་ལྭ་ནག་པོའི་ལྟེབ་
བརྩེགས་ཁྲོད་ཧད་ཀྱིས་ལངས་སྟེ། ཡབ་མེས་ཚོས་ད་རག་བར་་་་
གཉོར་སྐྱོང་གནང་བའི་རྒྱལ་སྲས་དེར་བརྡུང་ན་འགྲིག ཡང་་་་་
གཅིག་བཤད་ན། ང་ཚོས་འཚོ་གནས་ངོས་ཟིན་པ་ནས་བཟུང་།
རྒྱལ་སྲས་དག་གཅེས་ལང་ལ་ཤོར་བ་མང་དྲགས་སོང་།
རྫ་ཟོམ་འདི་འབྲོང་བྲེ་ལོའི་ཕ་ས་ཡིན་ནམ། འབྲོང་བྲེ་ལོ་རྫ་
405



རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
རྒྱུད་འདིའི་བདག་པོ་ཡིན་ནམ། ངོ་མ་བཤད་ན། མངར་སྐྱུར་
འདྲེས་མའི་དུས་ཚིགས་འདིའི་ཁྱིམ་གཞིས་ཁོ་ན། སུ་དང་གང་གིས་
རྣམ་རྟོག་གིས་བཞེངས་པའི་རི་མཐོན་པོའི་ཕ་རོལ་གྱི་ཡུལ་ལྗོངས་ཡིན་
གཤིས། རྒྱུ་མཚན་དེས། ཡུལ་གྱུར་བ་དོགས་མི་བདེ་བའི་སེམས་
ཁམས་ཉུལ་བའི་རྔོན་པ་ཡིན་པས། ཉི་མ་མཚོ་ནང་དུ་ནུབ་པའི་
གཏམ་རྒྱུད་ལ་ཁོ་ཧ་ཅང་དགའ། །
བདེན་པ་ངོ་སྤྲད་ཀྱི་དངོས་དོན་ལ་ཡིད་མ་ཆེས་སྟབས། ད་
གཟོད། རི་ཁུགས་འདིའི་ནམ་ མཁའ་ ཐོགས་རེག་མོད་ལ། ལྷ་
དང་ལྷ་མོའི་རྩེ་དགོད་ལ་མཚམས་མ་ཕྱེ། རྟོག་བཏགས་ཀྱི་འཁོར་
ཡུག་འདིའི་བསླུ་བྲིད་ཁོ་ནས། ང་དང་ཁྱོད་ཀྱི་བྱེད་ལས་ལ་ནུས་
མཐུ་ གཞན་ ཞིག་ གིས་ དབང་ བསྒྱུར་ བ་ ནང་ བཞིན། ཕུ་ནུ་ཚོ།
འཇིག་རྟེན་པའི་ལྷ་ཚོགས་ཀྱི་སྡོངས་གྲོགས་ལ་བསྟེན་ནས་ཕན་ཚུན་
བར་གྲི་མདུང་གི་རྣོ་ཁ་གཟས་འདུག དེ་ལ་ཡང་ཁག་མི་འདུག་སྟེ།
ལུགས་མཐུན་མིན་པའི་གྲོས་གཞི་རེ་འགས་མཐར་ཐུག་གི་དམིགས་
ཡུལ་ལ་རྨ་ཁ་བཟོས་རྐྱེན། དྲང་བདེན་གྱི་བཞིན་གཉེར་སངས་མ་
འདོད།
གོ་ཐོས་སུ།
ཨ་ཕས་རི་མགོ་ནས་ཇི་ལྟར་སྐད་བརྒྱབ་རུང་།
406



ལྷུག་རྩོམ • སེམས་འགྱུ་རིགས་ཤིག
ཨ་མས་རི་ཞོལ་དུ་གཏན་ནས་མ་ ཐོས་པས། ལུག་ཁྱུ་སྤྱང་ལོང་་་་
བཏོད་པར་སུས་ཀྱང་ཁ་ཡ་བྱས་མ་སོང་། དུས་དེ་ནས་བཟུང་་་་
དབུལ་ཕོངས་ཀྱིས་མནར་བའི་བྱིས་པ་གང་མང་རི་ལ་འཁྱམ། འདི་
ལྟ་བུའི་འཁོན་ལན་ཁྲོད། ཅི་ཡང་ཐོབ་མེད་པའི་སྡེ་ཆེན་པོ། ཁྱི་
སྤྱང་ངན་འབྲེལ་གྱི་མཆེ་བར་དུ། གཉིད་གུང་གི་ངུ་ཤམ་ཇེ་མང་དུ་
གྱུར།
407



རྩོམ་སྒྲིག་འགན་འཁུར་པ། བཀྲ་རྒྱལ། །
དེབ་གཞིའི་བཟོ་འགོད་པ། ཚེ་རིང་དོན་གྲུབ།
མདུན་ཤོག་རི་མོ་པ། གདུགས་དཀར་སྐྱབས།
དཔར་སྐྲུན་འགན་ལེན་པ། ཡིའུ་ཆིའུ་ཧཱ། །
རྨ་ལྷོ་སོག་རྫོང་གི་རྩོམ་རིག་བརྩམས་ཆོས་བདམས་བསྒྲིགས།
ཚེ་རིང་དོན་གྲུབ་དང་བདེ་སྐྱིད་སྒྲོལ་མས་བསྒྲིགས།
༡ བྱ
མ ཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10）
འགྲེམས་སྤེལ། སྦྲག་ཨང 81 0001 ཁ་པར 6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། ཟི་ལིང་མི་རིགས་པར་ཁང་།
དེབ་ཚད། 850mmX1168mm 1/32
དཔར་ཤོག 13. 25
ཡིག་གྲངས། ཁྲི23. 7
པར་ཐེངས། 2004ལོའི་ཟླ5པར་པར་གཞི་དང་པོ་བསྒྲིགས།
དཔར་ཐེངས། 2004ལོའི་ཟླ5པར་དཔར་ཐེངས་དང་པོ་དཔར།
དཔར་གྲུངས། 11 000
དཔེ་རྟགས། ISBN7-5420- 1046-8/I• 164
རིན་གོང་། སྒོར18. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག་
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



| 河南县文学作品选
次仁顿珠 德吉卓玛 编
出版
青海民族出版社(西宁市同仁路10号)
邮政编码 810001 电话 6143426
| 销:青海省新华书店
印刷:西宁民族印刷厂
本: 850mm x1168mm 1/32
印张:13.25
字数:237千
版次: 2004年5月第1版
印次: 2004年5月第1次印刷
印数:1-1000
书
定
号 :ISBN 7-5420-1046-8 .164(民文)
价:18.00元
版权所有,翻印必究
(书中如有缺页、错页及倒装请与印刷厂联系)



责任编辑:扎加
装帧设计:次仁顿珠
封面画图:亞格 加
责任印制;尤秋花
ISBN 7-5420-1046-8
**
-
sys win-----1「"t=七
十 rital
。
ISBN 7-5420-1046-8
sions。
164 定价:18.00元
978754 2010469">
